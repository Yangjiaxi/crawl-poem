游山西村,宋·陆游
莫笑农家腊酒浑，丰年留客足鸡豚。山重水复疑无路，柳暗花明又一村。萧鼓追随春社近，衣冠简朴古风存。从今若许闲乘月，拄杖无时夜叩门。

客至,唐·杜甫
舍南舍北皆春水，但见群鸥日日来。花径不曾缘客扫，蓬门今始为君开。盘飧市远无兼味，樽酒家贫只旧醅。肯与邻翁相对饮，隔篱呼取尽馀杯！

蜀相,唐·杜甫
丞相祠堂何处寻？锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟！

黄鹤楼,唐·崔颢
昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是，烟波江上使人愁。

锦瑟,唐·李商隐
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。

闻官军收河南河北,唐·杜甫
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。

登金陵凤凰台,唐·李白
凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。

江州重别薛六柳八二员外,唐·刘长卿
生涯岂料承优诏，世事空知学醉歌。江上月明胡雁过，淮南木落楚山多。寄身且喜沧洲近，顾影无如白发何。今日龙钟人共老，愧君犹遣慎风波。

春思,唐·皇甫冉
莺啼燕语报新年，马邑龙堆路几千。家住层城临汉苑，心随明月到胡天。机中锦字论长恨，楼上花枝笑独眠。为问元戎窦车骑，何时返旆勒燕然。

宫词,唐·薛逢
十二楼中尽晓妆，望仙楼上望君王。锁衔金兽连环冷，水滴铜龙昼漏长。云髻罢梳还对镜，罗衣欲换更添香。遥窥正殿帘开处，袍袴宫人扫御床。

答丁元珍,宋·欧阳修
春风疑不到长涯，二月山城未见花。残雪压枝犹有橘，冻雷惊笋欲抽芽。夜闻啼雁生乡思，病入新年感物华。曾是洛阳花下客，野芳虽晚不须嗟。

渝州寄放王道矩,宋·苏轼
曾闻五月到渝州，水拍长亭砌下流。惟有梦魂长缭绕，共论唐史更绸缪。舟经故国岁时改，霜落寒江波浪收。归梦不成冬夜永，厌闻船上报更筹。

和子由渑池怀旧,宋·苏轼
人生到处知何似，应似非鸿踏雪泥。泥上偶然留指爪，飞鸿那复计东西。老僧已死成新塔，坏壁无由见旧题。往日崎岖还记否，路长人困蹇驴嘶。

初加朝散大夫又转上柱国,唐·白居易
紫微今日烟霄地，赤岭前年泥土身。得水鱼还动鳞鬣，乘轩鹤亦长精神。且惭身忝官阶贵，未敢家嫌活计贫。柱国勋成私自问，有何功德及生人。

咏史,唐·白居易
秦磨利刀斩李斯，齐烧沸鼎烹郦其。可怜黄绮入商洛，闲卧白云歌紫芝。彼为菹醢机上尽，此为鸾皇天外飞。去者逍遥来者死，乃知祸福非天为。

昨以拙诗十首寄西川杜相公，相公亦以新,唐·白居易
诗家律手在成都，权与寻常将相殊。剪截五言兼用钺，陶钧六义别开炉。惊人卷轴须知有，随事文章不道无。篇数虽同光价异，十鱼目换十骊珠。

自咏,唐·韩愈
一封朝奏九重天，夕贬潮阳路八千。本为圣朝除弊政，敢将衰朽惜残年。云横秦岭家何在？雪拥蓝关马不前。知汝远来应有意，好收吾骨瘴江边。

送唐州崔使君侍亲赴任,唐·白居易
连持使节历专城，独贺崔侯最庆荣。乌府一抛霜简去，朱轮四从板舆行。发时止许沙鸥送，到日方乘竹马迎。唯虑郡斋宾友少，数杯春酒共谁倾。

见于给事暇日上直寄南省诸郎官诗,唐·白居易
倚作天仙弄地仙，夸张一日抵千年。黄麻敕胜长生箓，白纻词嫌内景篇。云彩误居青琐地，风流合在紫微天。东曹渐去西垣近，鹤驾无妨更着鞭。

登柳州城楼寄漳汀封连四州刺史,唐·柳宗元
城上高楼接大荒，海天愁思正茫茫。惊风乱飐芙蓉水。密雨斜侵薜荔墙。岭树重遮千里目，江流曲似九回肠。共来百越纹身地，犹是音书滞一乡。

西塞山怀古,唐·刘禹锡
王浚楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕寒流。从今四海为家日，故垒萧萧芦荻秋。

遣悲怀（其一）,唐·元稹
谢公最小偏怜女，自嫁黔娄百事乖。顾我无衣搜荩箧，泥他沽酒拔金钗。野蔬充膳甘长藿，落叶添薪仰古槐。今日俸钱过十万，与君营奠复营斋。

利州南渡,唐·温庭筠
澹然空水对斜晖。曲岛苍茫接翠微。波上马嘶看棹去，柳边人歇待船归。数丛沙草群鸥散，万顷江田一鹭飞。谁解乘舟寻范蠡，五湖烟水独忘机。

苏武庙,唐·温庭筠
苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。

宫词,唐·薛逢
十二楼中尽晓妆，望仙楼上望君王。锁衔金兽连环冷，水滴铜龙昼漏长。云髻罢梳还对镜，罗衣欲换更添香。遥窥正殿帘开处，袍袴宫人扫御床。

贫女,唐·秦韬玉
蓬门未识绮罗香，拟托良媒益自伤。谁爱风流高格调，共怜时世敛梳妆。敢将十指夸针巧，不把双眉斗画长。苦恨年年压金线，为他人作嫁衣裳。

长征,毛泽东
红军不怕远征难，万水千山只等闲。五岭逶迤腾细浪，乌蒙磅礴走泥丸。金沙水拍云崖暖，大渡桥横铁索寒。更喜岷山千里雪，三军过后尽开颜。

献封大夫破播仙凯歌六首,岑参
汉将承恩西破戎，捷书先奏未央宫；天子预开麟阁待，祗今谁数贰师功。

献封大夫破播仙凯歌六首,岑参
官军西出过楼兰，营幕傍临月窟寒；蒲海晓霜凝马尾，葱山夜雪扑旌竿。

献封大夫破播仙凯歌六首,岑参
鸣笳叠鼓拥回军，破国平蕃昔未闻；丈夫鹊印摇边月，大将龙旗掣海云。

献封大夫破播仙凯歌六首,岑参
日落辕门鼓角鸣，千面缚出蕃城；洗兵鱼海云迎阵，秣马龙堆月照营。

献封大夫破播仙凯歌六首,岑参
蕃军遥见汉家营，满穀连山遍哭声；万箭千刀一夜杀，平明流血浸空城。

献封大夫破播仙凯歌六首,岑参
暮雨旌旗溼未乾，胡烟白草日光寒；昨夜将军连晓战，蕃军只见马空鞍。

春兴戏题赠李侯,岑参
黄雀始欲衔花来，君家种桃花未开；长安二月眼看尽，寄报春风早催。

过燕支寄杜位,岑参
燕支山西酒泉道，北风吹沙卷白草；长安遥在日光边，忆君不见令人老。

题苜蓿寄家人,岑参
苜蓿边逢立春，胡芦河上泪沾巾；闺中只是空相忆，不见沙场愁杀人。

玉关寄长安李主,岑参
东去长安万里馀，故人何惜一行书；玉关西望堪肠断，况复明朝是岁除。

武威送刘判官赴碛西行军,岑参
火山五月行人少，看君马去疾如鸟；都护行营太白西，角声一动胡天晓。

虢州后亭送李判官使赴晋绦,岑参
西原驿路挂城头，客散红亭雨未收；君去试看汾水上，白云犹似汉时秋。

五月四日送王少府归华阴,岑参
仙掌分明引马头，西看一点是关楼；五月也须应到舍，知君不肯更淹留。

原头送范侍御,岑参
百尺原头酒色殷，路傍骢马汗斑斑；别君祇有相思梦，遮莫千山与万山。

送李明府赴睦州便拜觐太夫人,岑参
手把铜章望海云，夫人江上泣罗裙；严滩一点舟中月，万里烟波也梦君。

虢州西山亭子送范端公,岑参
百尺红亭对万，平明相送到斋钟；骢马劝君皆卸却，使君家酝旧来浓。

奉送贾侍御使江外,岑参
新骑骢马复承恩，使出金陵过海门；荆南渭北难相见，莫惜衫襟著酒痕。

崔仓曹席上送殷寅充石相判官赴淮南,岑参
清淮无底绿江深，宿处津亭枫树林；驷马欲辞丞相府，一樽须尽故人心。

送崔子还京,岑参
匹马西从天外归，扬鞭只共鸟争飞；送君九月交河北，雪里题诗泪满衣。

酒泉太守席上醉后作,岑参
酒泉太守能剑舞，高堂置酒夜击鼓；胡笳一曲断人肠，座上相看泪如雨。

题观楼,岑参
荒楼荒井闭空山，关令乘云去不还；羽盖霓旌何处在，空留药臼向人间。

草堂村寻罗生不遇,岑参
数株谿柳色依依，深巷斜阳暮鸟飞；门前雪满无人，应是先生出未归。

山房春事二首,岑参
风恬日暖荡春光，戏蝶游蜂乱入房；数枝门柳低衣桁，一片山花落笔。

山房春事二首,岑参
梁园日暮乱飞鸦，极目萧条三两家；庭树不知人死尽，春来还发旧时花。

逢入京使,岑参
故园东望路漫漫，双袖龙锺泪不乾；马上相逢无纸笔，凭君传语报平安。

过碛,岑参
黄沙碛里客行迷，四望云天直下低；言地尽天还尽，行到安西更向西。

客中作,杜俨
书剑催人不暂閒，洛阳羁旅复秦关；容岁岁愁边改，乡国时时梦里还。

过故人旧宅,王乔
故人轩骑罢归来，旧宅园林闲不开；唯馀挟瑟楼中妇，哭向平生歌舞台。

落第归乡留别长安主人,豆卢复
客里愁多不记春，闻莺始歎柳条新；年年下第东归去，羞见长安旧主人。

西施石,楼颖
西施昔日浣纱津，石上青苔思杀人；一去姑苏不复返，岸旁桃李谁春。

咏石季伦,李清
金谷繁华石季伦，只能谋富不谋身；当时纵与绿珠去，犹有无穷歌舞人。

题怀素上人草书,许瑶
志在新奇无定则，古瘦灕纚半无墨；醉来信手两三行，醒后却书书不得。

戏题诸判官厅壁,包佶
六十老翁无所取，二三君子不相遗；愿留今日交欢意，直到隳官谢病时。

朝拜元陵,包佶
宫前石马对中，云里金铺闭几重；不见露盘迎晓日，唯闻木斧扣寒松。

观壁卢九想图,包佶
一世荣枯无异同，百年哀乐又归空；夜阑鸟鹊相争处，林下真僧在定中。

酬顾况见寄,包佶
于越城边枫叶高，楚人书里寄离骚；寒江鸂鶒思俦侣，岁岁临流刷羽毛。

岁日作,包佶
更劳今日春风至，枯树无枝可寄花；览镜唯看飘乱髮，临风谁驻浮槎。

再过金陵,包佶
玉树歌终王气收，雁行高送石城秋；江山不管兴亡事，一任斜阳伴客愁。

寄杨侍御,包佶
一官何幸得同时，十载无媒独见遗；今日不论腰下组，请君看取鬓边丝。

夜宴南陵留别,李嘉祐
雪满前庭月色閒，主人留客未能还；预愁明日相思处，匹马千山与万山。

题前溪馆,李嘉祐
两年谪宦在江西，举目云山要自迷；今日始知风土异，浔阳南去鹧鸪啼。

过乌公山寄钱起员外,李嘉祐
雨过青山猿叫时，愁人泪点石榴枝；无端王事还相繫，肠断蒹葭君不知。

寄王舍人竹楼,李嘉祐
傲吏身閒笑五侯，西江取竹起高楼；南风不用蒲葵扇，纱帽閒眠对水鸥。

韦润州后亭海榴,李嘉祐
江上年年小雪迟，年光独报海榴知；寂寂山城风日暖，谢公含笑向南枝。

送崔十一弟归北京,李嘉祐
潘郎美貌谢公诗，银印花骢年少时；楚地江一别，晋山沙水独相思。

访韩司空不遇,李嘉祐
图画风流似长康，文词体格效陈王；蓬莱对去归常晚，丛竹閒飞满夕阳。

题道虔上人竹房,李嘉祐
诗思禅心共竹閒，任他流水向人间；手持如意高窗里，斜日沿江千万山。

秋朝木芙蓉,李嘉祐
水面芙蓉秋已衰，繁条到是著花时；平明露滴垂红脸，似有朝愁暮落悲。

袁江口忆王司勳王吏部二郎中起居十七弟,李嘉祐
京华不啻三千里，客泪如今一万双；若个最相忆处，青枫黄竹入袁江。

答泉州薛播使君重阳日赠酒,李嘉祐
欲强登高无力去，篱边黄菊谁开；共知不是浔阳郡，那得王弘送酒来。

题张公洞,李嘉祐
空山杳杳鸾凤飞，神仙门户开翠微；主人白髮雪霞衣，松间留我谈玄机。

送乌程王明府贬巴江,包何
一片孤帆无四邻，北风吹过五湖滨；相看尽是江南客，独有君岭外人。

寄杨侍御,包何
一官何幸得同时，十载无媒独见遗；今日不论腰下组，请君看取鬓边丝。

酬窦拾遗秋日见呈,皇甫曾
孤城永巷时相见，衰柳閒门日半斜；欲送近臣朝魏阙，犹怜残菊在陶家。

韦使君宅海榴咏,皇甫曾
淮阳卧理有清风，腊月榴花带雪红；闭阁寂寥常对此，江湖心在数枝中。

萼岭四望,皇甫曾
汉家仙仗在咸阳，洛水东流出建章；野老至今犹望幸，离宫秋树独苍苍。

赠老将,皇甫曾
白草黄云塞上秋，曾随骠骑出并州；辘轳剑折虯髯白，转战功多独不侯。

别董大二首,高适
十里黄云白日曛，北风吹雁雪纷纷；莫愁前路无知己，天下谁人不识君。

别董大二首,高适
六翮飘颻私自怜，一离京洛十馀年；丈夫贫贱应未足，今日相逢无酒钱。

送桂阳孝廉,高适
桂阳年少西入秦，数经甲科犹白身；即今江海一归客，他日云霄万里人。

送李少府时在客舍作,高适
相逢旅馆意多违，暮雪初晴候雁飞；主人酒尽君未醉，薄暮途遥归不归。

听张立本女吟,高适
危冠广袖楚宫妆，独步閒庭逐夜凉；自把玉钗敲砌竹，清歌一曲月如霜。

初至封丘作,高适
可怜薄暮宦游子，独卧虚斋思无已；去家百里不得归，到官数日秋风起。

除夜作,高适
旅馆寒灯独不眠，客心何事转悽然；故乡今夜思千里，愁鬓明朝又一年。

剑池,李岘
阖闾葬日劳人力，嬴政穿来役鬼功；澄碧尚疑神物在，等閒雷雨起潭中。

投宋大夫,李栖筠
十处投人九处违，家乡万里又空归；严霜昨夜侵人骨，谁念高堂未授衣。

灵岩寺,薛令之
草堂栖在灵山谷，勤苦诗书向灯烛；柴门半掩寂无人，惟有白云相伴宿。

寄妻父刘长卿,李穆
处处云山无尽时，桐庐南望转参差；舟人莫道新安近，欲上潺湲行自迟。

过大哥山池题石壁,明皇帝
澄潭皎镜石崔巍，万壑千岩暗绿苔；林亭自有幽贞趣，况复秋深爽气来。

君不来,方干
远路东西欲问谁，寒来无处寄寒衣；去时初种庭前树，树已胜巢人未归。

题梅妃画,明皇帝
忆昔娇妃在紫宸，铅华不御得天真；霜绡虽似当时态，争奈娇波不顾人。

傀儡吟,明皇帝
刻木牵丝作老翁，鸡皮鹤髮与真同；须臾弄罢寂无事，还似人生一梦中。

九日绝句,德宗皇帝
禁苑秋来爽气多，昆明风动起沧波；中流箫鼓诚堪赏，讵假横汾发棹歌。

上元日二首,文宗皇帝
上元高会集仙，心斋何事欲祈年；丹诚傥彻玉帝座，且共吾人庆大田。

上元日二首,文宗皇帝
蓂生三五叶初齐，上元羽客出桃蹊；不爱仙家登真诀，愿蒙四海福黔黎。

题泾县水西寺,宣宗皇帝
大殿连云接爽溪，钟声还与鼓声齐；长安若问江南事，说道风光在水西。

如意娘,则天皇后
看朱成碧思纷纷，支离忆君；不信比来长下泪，开箱验取石榴裙。

驾幸新丰温泉宫献诗三首,上官昭容
三冬季月景龙年，万乘观风出灞川；遥看电跃龙马，回瞩霜原玉作田。

驾幸新丰温泉宫献诗三首,上官昭容
鸾旂掣曳拂空回，羽骑骖驔蹑景来；隐隐骊山云外耸，迢迢御帐日边开。

驾幸新丰温泉宫献诗三首,上官昭容
翠幕珠帏敞月营，金罍玉斝泛兰英；岁岁年年常扈跸，长长久久乐升平。

游长宁公主流杯池二十五首,上官昭容
沁水田园先自多，齐城楼观更无过；倩语张骞莫辛苦，人今从此识天河。

游长宁公主流杯池二十五首,上官昭容
参差碧岫耸莲花，潺湲绿水莹金沙；何须远访三山路，人今已到九仙家。

游长宁公主流杯池二十五首,上官昭容
凭高瞰险足怡心，菌阁桃源不暇寻；馀雪依林成玉树，残霙点岫即瑶岑。

赠张云容舞,杨贵妃
罗袖动香香不已，红蕖褭褭秋烟里；轻云岭上乍摇风，嫩柳池边初拂水。

谢赐珍珠,江妃
桂叶双眉久不描，残妆和泪红绡；长门尽日无梳洗，何必珍珠慰寂寥。

嘲陆畅,宋氏若华
十二层楼倚翠空，凤鸾相对立梧桐；双成走报监门卫，莫使吴歈入汉宫。

咏灯,南唐先主李
一点分明值万金，开时惟怕冷风侵；主人若也勤挑拨，敢向尊前不尽心。

感怀,后主煜
又见桐花发旧枝，一楼烟雨暮凄凄；凭阑惆怅人谁会，不觉然泪眼低。

感怀,后主煜
层城无复见娇姿，佳节缠哀不自持；空有当年旧烟月，芙蓉城上哭蛾眉。

赐宫人庆奴,后主煜
风情渐老见春羞，到处消魂感旧游；多谢长条似相识，多谢长条似相识。

题金楼子后,后主煜
牙籤万轴裹红绡，王粲书同付火烧；不于祖龙留面目，遗篇那得到今朝。

宫词,后主衍
辉辉赫赫浮玉云，宣华池上月华新；月华如水浸宫殿，有酒不醉真痴人。

批叶翘谏书纸尾,闽王王继鹏
春色曾看紫陌头，乱红飞尽不禁愁；人情自厌芳华歇 ，一叶随风落御沟。

题天迴驿,蜀太后徐氏
周游灵境散幽情，千里江山暂得行；所恨风光看未足，却驱金翠入龟城。

丈人观,蜀太妃徐氏
获陪翠辇喜殊常，同涉仙坛岂厌长；不羡乘鸾入烟雾，此中便是五云乡。

玄都观,蜀太妃徐氏
登寻丹壑到玄都，接日红霞照座隅；即向周回岩下看，似看曾进画图无。

题天迴驿,蜀太妃徐氏
翠驿红亭近玉京，梦魂犹是在青城；比来出看江山景，却被江山看出行。

应诏嘲司花女,虞世南
学画鸦黄半未成，垂肩嚲袖太憨生；缘憨却得君王惜，长把花枝傍辇行。

春日,上官仪
花轻蝶乱仙人杏，叶密莺啼帝女桑；飞云阁上春应至，明月楼中夜未央。

登封大酺歌四首,卢照邻
明君封禅日重光，天子垂衣曆数长；九州四海常无事，万岁千秋乐未央。

登封大酺歌四首,卢照邻
日观仙云随凤辇，天门瑞雪照龙衣；繁弦绮席方终夜，妙舞清歌欢未归。

登封大酺歌四首,卢照邻
翠凤逶迤登介丘，仙鹤裴回天上游；借问乾封何所乐，人皆寿命得千秋。

登封大酺歌四首,卢照邻
千年圣主应昌期，万国淳风王化基；请比上古无代，何如今日太平时。

九月九日登玄武山,卢照邻
九月九日眺山川，归心归望积风烟；他乡共酌金花酒，万里同悲鸿雁天。

夜宴安乐公主宅,崔日用
银烛金屏坐碧堂，只言河汉动神光；主家盛时欢不极，才子能歌夜未央。

饯唐永昌,崔日用
洛阳桴鼓今不鸣，朝野咸推重太平；冬至冰霜俱怨别，春来花鸟若情。

苑中遇雪应制,宋之问
紫禁仙舆诘旦来，青旂遥倚望春台；不知庭霰今朝落，疑是林花昨夜开。

送司马道士游天台,宋之问
羽客笙歌此地违，离筵数处白云飞；蓬莱阙下长相忆，桐柏山头去不归。

登逍遥楼,宋之问
逍遥楼上望乡关，绿水泓澄云雾间；北去衡阳二千里，无因雁足繫书还。

奉和春日玩雪应制,宋之问
北阙彤云掩曙霞，东风吹雪舞山家；琼章定少千人和，银树长芳六出花。

伤曹娘二首,宋之问
可怜冥漠去何之，独立丰茸无见期；君看水上芙蓉色，恰似生前歌舞时。

伤曹娘二首,宋之问
前溪妙舞今应尽，子夜新歌遂不传；无复绮罗娇白日，直将珠玉闭黄泉。

上元夜六首,崔液
玉漏银壶且莫催，铁关金锁彻明开；谁家见月能閒坐，何处闻灯不看来。

上元夜六首,崔液
神灯佛火百轮张，刻像图形七宝装；影里如闻金口说，空中似散玉毫光。

上元夜六首,崔液
今年春色胜常年，此夜风光最可怜；鳷鹊楼前新月满，凤皇台上宝灯燃。

上元夜六首,崔液
金勒银鞍控紫骝，玉轮珠幰驾青牛；骖驔始散东城曲，倏忽还来南陌头。

上元夜六首,崔液
公子王孙意气骄，不论相识也相邀；最怜长袖风前弱，更赏新弦暗里调。

上元夜六首,崔液
星移汉转日将微，露洒烟飘灯渐稀；犹惜路傍歌舞处，踌蹰相顾不能归。

望韩公堆,崔涤
韩公堆上望秦川，渺渺关山西接连；孤客一身千里外，未知归日是何年。

秋江送别二首,王勃
早是他乡值早秋，江亭明月带江流；已觉逝川伤别念，复看津树隐离舟。

秋江送别二首,王勃
归舟归骑俨成行，江南江北互相望；谁谓波澜纔一水，已觉山川是两乡。

蜀中九日,王勃
九月九日望乡台，他席他乡送客杯；人情已厌南中苦，鸿雁那从北地来。

寒夜怀友杂体二首,王勃
北山烟雾始茫茫，南津霜月正苍苍；秋深客思纷无已，复值征鸿中夜起。

寒夜怀友杂体二首,王勃
複阁重楼向浦开，秋风明月度江来；故人故情怀故宴，相望相思不相见。

河阳桥代窦郎中佳人答杨中舍,王勃
披风听鸟长河路，临津织女遥相妒；判知秋夕带啼还，那及春朝携手度。

侍宴桃花园咏花应制,李峤
岁去无言忽，时来含笑吐氛氲；不能拥路迷仙客，故欲开蹊待圣君。

奉和圣制幸韦嗣立山庄应制,李峤
万骑千官拥帝车，八龙三马访仙家；凤皇原上开青壁，鹦鹉杯中弄紫霞。

游苑遇雪应制,李峤
散漫祥云逐圣回，飘颻瑞雪绕天来；不能落后争飞絮，故欲迎前赛早梅。

送司马先生,李峤
蓬阁桃源两处分，人间海上不相闻；一朝琴里悲黄鹤，何日山头望白云。

上清晖閤遇雪,李峤
千锺圣酒御筵披，六出祥英乱绕枝；即此神仙对琼圃，何须辙迹向瑶池。

赠苏绾书记,杜审言
知君书记本翩翩，许从戎赴朔边；红粉楼中应计日，燕支山下莫经年。

渡湘江,杜审言
迟日园林悲昔游，今春花鸟作边愁；独怜京国人南窜，不似湘江水北流。

戏赠赵使君美人,杜审言
红粉青娥映楚云，桃花马上石榴裙；罗敷独向东方去，谩学他家作使君。

九日登玄武山旅眺,邵大震
九月九日望遥空，秋水秋天生夕风；寒雁一向南去远，游人几度菊花丛。

萤,郭震
秋风凛凛月依依，飞过高梧影里时；暗处若教同类，世间争得有人知。

蛩,郭震
愁杀离家未达人，一声声到枕前闻；苦吟莫向朱门里，满耳笙歌不听君。

云,郭震
聚散虚空去复还，野人閒处倚筇看；不知身是无根物，蔽月遮星作万端。

野井,郭震
纵无汲引味清澄，冷浸寒空月一轮；凿处若教当要路，君常济往来人。

米囊花,郭震
开花空道胜于草，结实何曾济得民；却笑野田禾与黍，不闻弦管过青春。

惜花,郭震
豔拂衣襟蕊拂杯，遶枝閒共蝶徘徊；春风满目还惆怅，半欲离披半未开。

莲花,郭震
脸腻香薰似有情，世间何物比轻盈；湘妃雨后来池看，碧玉盘中弄水晶。

夜宴安乐公主新宅,阎朝隐
凤皇鸣舞乐昌年，蜡炬开花夜管弦；半醉徐击珊瑚树，已闻钟漏晓声传。

饯唐永昌,阎朝隐
洛阳难理若棼丝，椎破连环定不疑；鹦鹉休言秦地乐，回头一顾一相思。

夜宴安乐公主宅,韦元旦
主第新成银作榜，宾筵广宴玉楼；壶觞既卜仙人夜，歌舞宜停织女秋。

侍宴安乐公主新宅应制,李适
银河半倚凤皇台，玉酒相传鹦鹉杯；若见君平须借问，仙槎一去几时来。

饯唐永昌赴任东都,李适
闻道飞凫向洛阳，翩翩矫翮度文昌；因声寄意三花树，少室岩前几过香。

人日玩雪应制,刘宪
胜日登临云叶起，芳风摇荡雪花飞；呈晖幸得承金镜，颺彩还将奉玉衣。

上巳日祓禊渭滨应制,刘宪
桃花欲落柳条长，沙头水上足风光；此时御跸来游处，愿奉年年祓禊觞。

苑中遇雪应制,刘宪
龙骖晓入望春宫，正逢春雪舞东风；花光併洒天文上，寒气行消御酒中。

夜宴安乐公主新宅,刘宪
层轩洞户旦新披，度曲飞觞夜不疲；绮缀玲珑河色晓，珠帘隐映月华窥。

奉和圣制幸韦嗣立山庄,刘宪
非吏非隐晋尚书，一丘一壑降乘舆；天藻绿情两曜合，山卮献寿万年馀。

饯唐永昌,刘宪
始见郎官拜洛阳，旋闻近侍发雕章；绪言已勖期年政，绮字当生满路光。

夜宴安乐公主新宅,苏頲
车如流水马如龙，仙使高台十二重；天上初移衡汉匹，可怜歌舞夜相从。

侍宴桃花园咏桃花应制,苏頲
桃花灼灼有光辉，无数成蹊点更飞；见芳林含笑待，遂同温树不言归。

奉和圣制幸韦嗣立庄应制,苏頲
树色参差隐翠微，泉流百尺向空飞；传闻此处投竿住，遂使兹辰扈跸归。

重送舒公,苏頲
散骑金貂服綵衣，松花水上逐春归；悬知邑里遥相望，事主荣亲代所稀。

边词,张敬忠
五原春色旧来迟，二月垂杨未挂丝；即今河畔冰开日，正是长安花落时。

苑中遇雪应制,徐彦伯
千锺圣酒御筵披，六出祥英乱绕枝；即此神仙对琼圃，何烦辙向瑶池。

上巳日祓禊渭滨应制,徐彦伯
晴风丽日满芳洲，柳色春筵祓锦流；皆言侍跸横汾宴，暂似乘槎天汉游。

夜宴安乐公主新宅应制,徐彦伯
凤楼开阖引明光，花酎连添醉益香；欲知帝女薰天贵，金柯玉柱夜成行。

饯唐永昌,徐彦伯
金溪碧水玉潭沙，凫舄翩翩弄日华；鸡香陌行春倦，摘东园桃李花。

侍宴桃花园,徐彦伯
源水丛花无数开，丹跗红萼间青梅；从今结子三千岁，预喜仙游复摘来。

忆蜀地佳人,骆宾王
东西吴蜀关山远，鱼来雁去两难闻；莫怪常有千行泪，只阳台一片云。

送道士入天台,薛曜
洛阳陌上多离别，蓬莱山下足波潮；碧海桑田何处在，笙歌一听一遥遥。

奉和三日祓禊渭滨应制,张说
青郊上巳豔阳年，紫禁皇游祓渭川；幸得欢娱承湛露，心同草树乐春天。

桃花园马上应制,张说
林间豔色骄天马，苑里穠华伴丽人；愿逐南风飞帝席，年年含笑舞青春。

奉和圣制幸韦嗣立山庄应制,张说
西京上相出扶阳，东郊别业好池塘；自非仁智符天赏，安能日月共回光。

奉和圣制同玉真公主游大哥山池题石壁,张说
池如明镜月华开，山学香炉云气来；神藻飞鶺鴒赋，仙声颺出凤皇台。

十五日夜御前口号踏歌词二首,张说
花楼前雨露新，长安城里太平人；龙衔火树千重焰，鸡踏莲花万岁春。

十五日夜御前口号踏歌词二,张说
帝宫三五戏春台，行雨流风莫妒来；西域灯轮千影合，东华金阙万重开。

苏摩遮五首,张说
摩遮本出海西胡，琉璃宝服紫髯鬍；闻道皇恩遍宇宙，来将歌舞助欢娱。

苏摩遮五首,张说
绣装帕额宝花冠，夷歌骑舞借人看；自能激水成阴气，不虑今年寒不寒。

苏摩遮五首,张说
腊月凝阴积帝台，豪歌急鼓送寒来；油囊取得天河水，将添上寿万年杯。

苏摩遮五首,张说
寒气宜人最可怜，故将寒水散庭前；惟愿圣君无限寿，长取新年续旧年。

苏摩遮五首,张说
昭成皇后帝家亲，荣乐诸人不比伦；往日霜前花委地，今年雪后树逢春。

三月三日定昆池奉和萧令得潭字韵,张说
暮春三月日重三，春水桃花满禊潭；广乐逶迤天上下，仙舟摇衍镜中酣。

和尹从事懋泛洞庭,张说
平湖一望上连天，林景千寻下洞泉；忽惊水上光华满，疑是乘舟到日边。

送梁六自洞庭山作,张说
巴陵一望洞庭秋，日见孤水上浮；闻道神仙不可接，心随湖水共悠悠。

同赵侍御望归舟,张说
山庭迥迥面长川，江树重重极远烟；形影相追高翥鸟，心肠併断北风船。

襄阳路逢寒食,张说
去年寒食洞庭波，今年寒食襄阳路；不辞著处寻山水，祗畏还家落春暮。

流合浦岭外作,张说
瘴江西去火山，炎徼南穷鬼作关；从此更投人境外，生涯应在有无间。

上巳日祓禊渭滨应制,韦嗣立
乘春祓禊逐风光，扈跸陪銮渭渚傍；还笑当时水滨老，衰年八十待文王。

侍宴桃花园咏桃花应制,李乂
绮萼成蹊遍芳，红英扑地满筵香；莫将秋宴传王母，来比春华奉圣皇。

奉和三日祓禊渭滨,李乂
上林花鸟暮春时，上巳陪游乐在兹；此日欣逢临渭赏，昔年空道济汾词。

奉和幸韦嗣立山庄侍宴应,李乂
曲榭迴廊绕涧幽，飞泉喷下溢池流；衹应感发明王梦，遂得邀迎圣帝游。

侍宴安乐公主新宅应制,李乂
牵牛南渡象昭回，学凤楼成帝女来；平旦鵷鸾歌舞席，方宵鹦鹉献酬杯。

饯唐永昌,李乂
田郎才貌出咸京，潘子文华向洛城；愿以深心留善政，当令强项谢高名。

夜宴安乐公主宅,卢藏用
侯家主第一时新，上席华年不惜春；珠釭缀日那知夜，玉斝流霞畏底晨。

夜宴安乐公主新宅,岑羲
金榜重楼开夜扉，琼筵爱客未言归；衔欢不觉银河曙，尽醉那知玉漏稀。

夜宴安乐公主新宅,薛稷
秦楼宴喜月裴回，妓筵银烛满庭开；坐中香气排花出，扇后歌声逐酒来。

饯唐永昌,薛稷
河洛风烟壮市朝，送君飞凫去渐遥；更思明年桃李月，花红柳绿宴浮桥。

夜宴安乐公主宅,马怀素
凤楼叫窱凌三袭，翠幌玲珑瞰九衢；複道中宵留宴衎，弥令上客想踟蹰。

饯唐永昌,马怀素
闻君出宰洛阳隅，宾友称觞饯路衢；别后相思在何处，祗应关下望仙凫。

上巳日祓禊渭滨应制,沉佺期
宝马香车清渭滨，红桃碧柳禊堂春；皇情尚忆垂竿佐，天祚先呈捧剑人。

奉和幸韦嗣立山庄应制,沉佺期
东山朝日翠屏开，北阙晴空綵仗来；喜遇天文七曜动，少微今夜近三台。

夜宴安乐公主宅,沉佺期
濯龙门外主家亲，鸣凤楼中天上人；自有金杯迎甲夜，还将绮席代阳春。

苑中遇雪应制,沉佺期
北阙彤云掩曙霞，东风吹雪舞仙家；琼章定少千人和，银树长芳六出花。

饯唐永昌,沉佺期
洛阳旧有神明宰，辇毂由来天地中；馀邑政成何足贵，因君取则四方同。

狱中闻驾幸长安二首,沉佺期
传闻圣旨向秦京，谁念羁囚滞洛城；扈从由来是方朔，申冤气在长平。

狱中闻驾幸长安二首,沉佺期
无事今朝来下狱，谁期十月是横河；君看鹰隼俱堪击，报蜘蛛收网罗。

邙山,沉佺期
北邙山上列坟茔，万古千秋对洛城；城中日夕歌钟起，山上唯闻松柏声。

同燕公汎洞庭,尹懋
风光淅淅草中飘，日彩荧荧水上摇；幸奏潇湘云壑意，山旁容与动仙桡。

闺怨,张紘
去年离别雁初归，今夜裁缝萤已飞；征客近来音信断，不知何处寄寒衣。

夜宴安乐公主宅,武平一
王孙帝女下仙台，金榜珠帘入夜开；遽惜琼筵欢正洽，唯愁银箭晓相催。

奉和圣制幸韦嗣立山庄应制,武平一
鸣銮赫奕下重楼，羽盖逍遥向一丘；汉日唯闻白衣宠，唐年更赤松游。

饯唐永昌,武平一
闻君墨绶出丹墀，双飞来伫有期；寄谢铜街攀柳日，无忘粉署握兰时。

苑中人日遇雪应制,赵彦昭
始见青云干律吕，俄逢瑞雪应阳春；今日迴看上林树，梅花柳絮一时新。

奉和圣制幸韦嗣立山庄应制,赵彦昭
廊庙心存岩壑中，銮舆瞩在灞城东；逍遥自在蒙庄子，汉主徒言河上公。

秋朝木芙蓉,赵彦昭
水面芙蓉秋已衰，繁条偏是著花迟；平明露滴垂红脸，似有朝愁暮落时。

侍宴桃花园咏桃花应制,赵彦昭
红萼竞燃春苑曙，粉茸新吐御筵开；长年愿奉西王母，近侍惭无东朔才。

陪游上苑遇雪,萧至忠
龙骖晓入望春宫，正逢春雪舞春风；花光併在天文上，寒气行销御酒中。

夜宴安乐公主宅,李迥秀
金榜岧云里开，玉箫参差天际迴；莫惊侧弁还归路，衹平阳歌舞催。

从宴桃花园咏桃花应制,赵彦伯
红萼竞燃春苑曙，丰茸新吐御筵开；长年愿奉西王讌，近侍惭无东朔才。

苑中遇雪应制,赵彦伯
千锺圣酒御筵披，六出祥英乱遶枝；即此神仙对琼圃，何烦辙迹向瑶池。

饯唐永昌,徐坚
郎官出宰赴伊瀍，征传駸駸灞水前；此时怅望新丰道，握手相看共黯然。

九日宴,张谔
秋叶风吹黄飒飒，晴云日照白鳞鳞；归来得问茱萸女，今日登高醉几人。

铜雀台,刘庭琦
铜台宫观委灰尘，魏主园林漳水滨；即今西望犹堪思，况复当时歌舞人。

咏柳,贺知章
碧玉妆成一树高，万条垂下绿丝；不知细叶谁裁出，二月春风似剪刀。

回乡偶书二首,贺知章
少小离家老大回，乡音难改鬓毛衰；儿童相见不相识，笑问客从何处来。

回乡偶书二首,贺知章
离别家乡岁月多，近来人事半销磨；唯有门前镜湖水，春风不改旧时波。

答朝士,贺知章
鈒镂银盘盛蛤蜊，镜湖蓴菜乱如丝；乡曲近来佳此味，遮渠不道是吴儿。

武陵桃源送人,包融
武陵川径入幽遐，中有鸡犬秦人家；先时见者谁耶，源水今流桃复花。

洛阳客舍逢祖咏留宴,蔡希寂
绵绵钟漏洛阳城，客舍贫居绝送迎；逢君贳酒因成醉，醉后焉知世上情。

赠张敬微,蔡希寂
大河东北望桃林，杂树冥冥结翠阴；不知君作神仙尉，特讶行来云雾深。

南中感怀,樊晃
南路磋跎客未回，常嗟物候暗相催；四时不变江头草，十月先开岭上梅。

巫山,张子容
巫岭岧嶢天际重，佳期宿昔愿相从；朝云暮雨连天暗，神女知来第几。

桃花谿,张旭
隐隐飞桥隔野烟，石矶西畔问渔船；桃花尽日随流水，洞在清谿何处边。

山行留客,张旭
山光物态弄春辉，莫轻阴便拟归；纵使晴明无雨色，入云深处亦沾衣。

春游值雨,张旭
欲寻轩槛列清尊，江上烟云向晚昏；须倩东风吹散雨，明朝却待入华园。

春草,张旭
春草青青万里馀，边城落日见离居；情知海上三年别，不寄云间一纸书。

柳,张旭
濯濯烟条拂地垂，城边楼畔结春思；请君细看风流意，未减灵和殿里时。

途中口号,孙逖
邺城东北望陵台，珠翠繁华去不迴；无复新妆豔红粉，空馀故垄满青苔。

白紵辞二首,崔国辅
洛阳梨花落如霰，河阳桃叶生复齐；坐惜玉楼春欲尽，红绵粉絮裛妆啼。

白紵辞二首,崔国辅
董贤女弟在椒风，窈窕繁华贵后宫；璧带金釭皆翡翠，一朝零落变成空。

九日,崔国辅
江边枫落菊花黄，少长登高一望乡；九日陶家虽载酒，三年楚客已霑裳。

王昭君,崔国辅
一回望月一回悲，望月月移人不移；何时得见汉朝使，妾传书斩画师。

咏王大娘戴卒,刘晏
楼前百戏竞争新，唯有长竿妙入神；谁谓绮罗翻有力，犹自嫌轻更著人。

咏铜柱,李休烈
天门街里倒天枢，火急先须卸火珠；计合一条丝线挽，何劳两县索人夫。

赠元载歌妓,杨炎
雪面淡眉天上女，凤箫鸾翅欲飞去；玉山翘翠步无尘，楚腰如柳不胜春。

别妻王韫秀,元载
年来谁不厌龙锺，虽在侯门似不容；看取海山寒翠树，苦遭霜霰到秦封。

同王维过崔处士林亭,卢象
映竹时闻转辘轳，当窗只见网蜘蛛；主人非病常高卧，环堵蒙笼一老儒。

寄河上段十六,卢象
与君相识即相亲，闻道君家住孟津；见行舟试借问，客中时有洛阳人。

白牡丹,裴士淹
长安年少惜春残，争认慈恩紫牡丹；别有玉盘乘露冷，无人起就月中看。

九月九日忆山东兄弟,王维
独在异乡异客，每逢佳节倍思亲；遥知兄弟登高处，遍插茱萸少一人。

送王尊师归蜀中拜扫,王维
大罗天上神仙客，濯锦江头花柳春；不碧鸡称使者，唯令白鹤报乡人。

送韦评事,王维
欲逐将军取右贤，沙场走马向居延；遥知汉使萧关外，愁见孤城落日边。

灵云池送从弟,王维
金杯缓酌清歌转，画舸轻移豔舞回；自歎鶺鴒临水别，不同鸿雁向池来。

送沉子归江东,王维
杨柳渡头行客稀，罟师盪桨向临圻；唯有相思似春色，江南江北送君归。

与卢员外象过崔处士兴宗林亭,王维
绿树重阴盖四邻，青苔日厚自无尘；科头箕踞长松下，白眼看他世上人。

寒食汜上作,王维
广武城边逢暮春，汶阳归客泪沾巾；落花寂寂啼山鸟，杨柳青青渡水人。

戏题辋川别业,王维
柳条拂地不须折，松树披云从更长；藤花欲暗藏猱子，柏叶初齐养麝香。

戏题盘石,王维
可怜盘石临泉水，复有垂杨拂酒杯；若道春风不解意，何因吹送落花来。

寄河上段十六,王维
与君相见即相亲，闻道君家在孟津；见行舟试借问，客中时有洛阳人。

菩提寺禁裴迪来相看,王维
万户伤心生野烟，百僚何日更朝天；秋槐叶落空宫里，凝碧池头奏管弦。

凉州赛神,王维
凉州城外少行人，百尺头望虏尘；健儿击鼓吹羌笛，共赛城东越骑神。

剧嘲史寰,王维
清风细雨溼梅花，骤马先过碧玉家；正值楚王宫里至，门前初下七香车。

歎白,王维
宿昔朱成暮齿，须臾白髮变垂髫；一生几许伤心事，不向空门何处销。

送殷四葬,王维
送君返葬石楼山，松柏苍苍宾驭还；埋骨白云长已矣，空馀流水向人间。

疑梦,王维
莫惊宠辱空忧喜，莫计恩浪苦辛；黄帝孔丘何处问，安知不是梦中身。

与卢员外象过崔处士兴宗林亭,王缙
身名不问十年馀，老大谁能更读书；林中独酌邻家酒，门外时闻长者车。

九日作,王缙
莫将边地比京都，八月严霜草已枯；今日登高樽酒里，不知能有菊花无。

与卢员外象过崔处士兴宗林亭,裴迪
乔柯门里自成阴，散窗中曾不簪；逍遥且喜从吾事，荣宠从来非我心。

酬王维卢象见过林亭,崔兴宗
穷巷空林常闭关，悠然独卧对前山；今朝忽枉嵇生驾，倒屣开门遥解。

维扬送友还苏州,崔颢
长安南下几程途，得到邗沟弔绿芜；渚畔鲈鱼舟上钓，羡君归老向东吴。

寄韩鹏,李颀
政心閒物自閒，朝看飞鸟暮飞还；寄书河上神明宰，羡尔城头姑射山。

百花原,李颀
百花原头望京师，黄河水流无已时；穷秋旷野行人绝，马首东来知是谁。

遇刘五,李颀
洛阳一别梨花新，黄鸟飞飞逢故人；携手当年共乐，无惊蕙草惜残春。

送崔婴赴汉阳,李颀
中外相连弟与兄，新加小县子男名；纔年三十佩铜印，知尔弦歌汉水清。

送五叔入京兼寄綦毋三,李颀
吏部明年拜官后，西城必与故人期；寄书春草年年色，莫道相逢玉女祠。

野老曝背,李颀
百岁老翁不种田，惟知曝背乐残年；有时扪虱独搔首，目送归鸿篱下眠。

咏张諲山水,李颀
小山破体闲支策，落日梨花照空壁；诗堪记室妒风流，画与将军作勍敌。

失题,李颀
紫极殿前朝伏奏，龙华会里日相望；别离岁岁如流水，谁辨他乡与故乡。

过融上人兰若,綦毋潜
山头禅室挂僧衣，窗外无人溪鸟飞；黄昏半在下山路，却听钟声连翠微。

早发上东门,綦毋潜
十五能行西入秦，三十无家作路人；时命不将明主合，布衣空染洛阳尘。

明妃曲四首,储光羲
西行陇上泣胡天，南向云中指渭川；毳幕夜来时宛转，何由得似汉王边。

明妃曲四首,储光羲
胡王知妾不胜悲，乐府皆传汉国辞；朝来马上箜篌引，稍似宫中閒夜时。

明妃曲四首,储光羲
日暮惊沙乱雪飞，傍人相劝易罗衣；强来前殿看歌舞，共待单于夜猎归。

明妃曲四首,储光羲
彩骑双双引宝车，羌笛两两奏胡笳；若别得横桥路，莫隐宫中玉树花。

同武平一员外游湖五首时武贬金坛令,储光羲
红荷碧篠夜相鲜，皂盖兰桡浮翠筵；舟中对舞邯郸曲，月下双弹卢女弦。

同武平一员外游湖五首时武贬金坛令,储光羲
青林碧屿暗相期，缓楫挥觥欲赋诗；借问高歌凡几转，河低月落五更时。

同武平一员外游湖五首时武贬金坛令,储光羲
朝来仙阁听弦歌，暝入花亭见绮罗；池边命酒怜风月，浦口回船惜芰荷。

同武平一员外游湖五首时武贬金坛令,储光羲
朦胧竹影蔽岩扉，淡荡荷风飘舞衣；舟寻绿水宵将半，月隐青林人未归。

同武平一员外游湖五首时武贬金坛令,储光羲
花潭竹屿傍幽蹊，画浮空入夜溪；芰荷覆水船难进，歌舞留人月易低。

题茅山华阳洞,储光羲
华阳洞口片云飞，细雨濛濛欲溼衣；玉箫遍满仙坛上，应是茅家兄弟归。

寄孙山人,储光羲
新林二月孤舟还，水满清江花满山；借问故园隐君子，时时来往住人间。

殿前曲二首,王昌龄
贵人妆梳殿前催，香风吹入殿后来；仗引笙歌大宛马，白莲花发照池台。

殿前曲二首,王昌龄
胡部笙歌西殿头，梨园弟子和凉州；新声一段高楼月，圣主千秋乐未休。

春宫曲,王昌龄
昨夜风开露井桃，未央前殿月轮高；平阳歌舞新承宠，帘外春寒赐锦袍。

西宫春怨,王昌龄
西宫夜静百花香，欲捲珠帘春恨长；斜抱云和深见月，朦胧树色隐昭阳。

西宫秋怨,王昌龄
芙蓉不及美人妆，水殿风来珠翠香；谁分含啼掩秋扇，空悬明月待君王。

青楼曲二首,王昌龄
白马金鞍从武皇，旌旗十万宿长杨；楼头小妇鸣筝坐，遥见飞尘入建章。

青楼曲二首,王昌龄
驰道杨花满御沟，红妆缦绾上青楼；金章紫绶千馀骑，夫朝回初拜侯。

青楼怨,王昌龄
香帏风动花入楼，高调鸣筝缓夜愁；肠断关山不解说，依依残月下帘钩。

浣纱女,王昌龄
钱塘江边是谁家，江上女儿全胜花；吴王在时不得出，今日公然来浣纱。

闺怨,王昌龄
闺中少妇不曾愁，春日凝妆上翠楼；忽见陌头杨柳色，悔教夫觅封侯。

甘泉歌,王昌龄
乘舆执玉已登坛，细草霑衣春殿寒；昨夜云生拜初月，万年甘露水晶盘。

萧驸马宅花烛,王昌龄
青鸾飞入合欢宫，紫凤衔花出禁中；可怜今夜千门里，银汉星回一道通。

观猎,王昌龄
角鹰初下秋草稀，铁骢抛鞚去如飞；少年猎得平原兔，马后横捎意气归。

寄穆侍御出幽州,王昌龄
一从恩谴度潇湘，塞北江南万里长；莫道蓟门书信少，雁飞犹得到衡阳。

寄陶副使,王昌龄
闻道将军破海门，如何远谪渡湘沅；春来明主封西岳，自有还君紫绶恩。

至南陵答皇甫,王昌龄
与君同病复漂沦，昨夜宣城别故人；明主恩深非岁久，长江还共五谿滨。

西江寄越弟,王昌龄
南浦逢君岭外还，沅谿更远洞庭山；尧时恩泽如春雨，梦里相逢同入关。

李四仓曹宅夜饮,王昌龄
霜天留后故情欢，银烛金炉夜不寒；欲问吴江别来意，青山明月梦中看。

宴春源,王昌龄
源向春城花几重，江明深翠引诸；与君醉失松溪路，山馆寥寥传暝钟。

龙标野宴,王昌龄
沅溪夏晚足凉风，春酒相携就竹丛；莫道絃歌愁远谪，青山明月不曾空。

听流人水调子,王昌龄
孤舟微月对枫林，分付鸣筝与客心；岭色千重万重雨，断絃收与泪痕深。

梁苑,王昌龄
梁园秋竹古时烟，城外风悲欲暮天；万乘旌旗何处在，平台宾客有谁怜。

武陵龙兴观黄道士房问易因题,王昌龄
斋心问易太阳宫，八卦真形一气中；仙老言馀鹤飞去，玉清坛上雨濛濛。

送魏二,王昌龄
醉别江楼橘柚香，江风引雨入舟凉；忆君遥在潇湘月，愁听清猿梦里长。

别李浦之京,王昌龄
故园今在灞陵西，江畔逢君醉不迷；小弟邻庄尚渔猎，一封书寄数行啼。

送狄宗亨,王昌龄
秋在水清山暮蝉，洛阳树色鸣烟；送君归去愁不尽，又惜空度凉风天。

送薛大赴安陆,王昌龄
津头云雨暗湘山，迁客离忧楚地；遥送扁舟安陆郡，天边何处穆陵关。

芙蓉楼送辛渐二首,王昌龄
寒雨连天夜入湖，平明送客楚山孤；洛阳亲友如相问，一片冰心在玉壶。

芙蓉楼送辛渐二首,王昌龄
丹阳城南秋海阴，丹阳城北楚云深；高楼送客不能醉，寂寂寒江明月心。

重别李评事,王昌龄
莫道秋江离别难，舟船明日是长安；吴姬缓舞留君醉，随意青枫白露寒。

别陶副使归南海,王昌龄
南越归人梦海楼，广陵新月海亭秋；宝刀留赠长相忆，当取戈船万户侯。

送人归江夏,王昌龄
寒江绿水楚云深，莫道离忧迁远心；晓夕双帆归鄂渚，愁将孤月梦中寻。

送李五,王昌龄
玉金罍倾送君，江西日入起黄云；扁舟乘月暂来去，谁道沧浪吴楚分。

送十五舅,王昌龄
深林秋水近日空，归棹演漾清阴中；夕浦离觞意何已，草根寒露悲鸣虫。

留别郭八,王昌龄
长亭驻马未能前，井邑苍茫含暮烟；醉别何须更惆怅，回头不语但垂鞭。

送窦七,王昌龄
清江月色傍林秋，波上荧荧望一舟；鄂渚轻帆须早发，江边明月为君留。

巴陵送李十二,王昌龄
摇曳巴陵洲渚分，清江传语便风闻；山长不见秋城色，日暮蒹葭空水云。

送裴图南,王昌龄
黄河渡头归问津，离家几日茱萸新；漫道闺中飞破镜，犹看陌上别行人。

留别司马太守,王昌龄
辰阳太守念王孙，远谪沅谿何可论；黄鹤青云当一举，明珠吐著抱君恩。

卢溪主人,王昌龄
武陵溪口驻扁舟，溪水随君向北流；行到荆门上三峡，莫将孤月对猿愁。

送程六,王昌龄
冬夜伤离在五溪，青鱼雪落鱠橙虀；武冈前路看斜月，片片舟中云向西。

送朱越,王昌龄
远别舟中蒋山暮，君行举首燕城路；蓟门秋月隐黄云，期向金陵醉江树。

别辛渐,王昌龄
别馆萧条风雨寒，扁舟月色渡江看；酒酣不识关西道，却望春江云尚残。

送柴侍御,王昌龄
流水通波接武冈，送君不觉有离伤；青山一道同云雨，明月何曾是两乡。

送万大归长沙,王昌龄
桂阳秋水长沙县，楚竹离声君变；青山隐隐孤舟微，白鹤双飞忽相见。

送吴十九往沅陵,王昌龄
沅江流水到辰阳，谿口逢君驿路长；远谪谁知望雷雨，明年春水共还乡。

别皇甫五,王昌龄
溆浦潭阳隔楚山，离尊不用起愁；明祠灵响期昭应，天泽俱从此路还。

送崔参军往龙溪,王昌龄
龙溪只在龙标上，秋月孤山两相向；谴谪离心是丈夫，鸿恩共侍春江涨。

送郑判官,王昌龄
东楚吴山驿树微，轺车衔命奉恩辉；英僚携出新丰酒，半道遥看骢马归。

送姚司法归吴,王昌龄
吴掾留觞楚郡心，洞庭秋雨海门阴；但令意远扁舟近，不道沧江百丈深。

送高三之桂林,王昌龄
留君夜饮对潇湘，从此归舟客梦长；岭上梅花侵雪暗，归时还拂桂花香。

旅望,王昌龄
白花原头望京师，黄河水流无尽时；穷秋旷野行人绝，马首东来知是谁。

题朱鍊师山房,王昌龄
叩齿焚香出世尘，斋坛鸣磬步虚人；百花仙酝能留客，一饭胡麻度几春。

武陵开元观黄鍊师院三首,王昌龄
松间白髮黄尊师，童子烧香禹步时；欲访桃源入溪路，忽闻鸡犬使人疑。

武陵开元观黄鍊师院三首,王昌龄
先贤盛说桃花源，尘忝何堪武陵郡；闻道秦时避地人，至今不与人通问。

武陵开元观黄鍊师院三首,王昌龄
山观空虚清静门，从官役吏扰尘喧；暂因问俗到真境，便欲投诚依道源。

河上老人歌,王昌龄
河上老人坐古槎，合丹只用青莲花；至今八十如四十，口道沧溟是我家。

春怨,王昌龄
音书杜绝白狼西，桃李无黄鸟啼；寒雁春深归去尽，出门肠断草萋萋。

送宇文六,常建
花影垂杨汉水清，微风林里一枝轻；即今江北还如此，愁杀江南离别情。

落第长安,常建
家园好在尚留秦，耻作明时失路人；恐逢故里莺花笑，且向长安度一春。

题法院,常建
胜景门閒对远山，竹深松老半含烟；皓月殿中三度磬，水晶宫里一僧禅。

岭猿,常建
杳杳褭褭清且切，鹧鸪飞处又斜阳；相思岭上相思泪，不到三声合断肠。

三日寻李九庄,常建
雨歇杨林东渡头，永和三日盪轻舟；故人家在桃花岸，直到门前溪水流。

戏题湖上,常建
湖上老人坐矶头，湖里桃花水却流；竹竿嫋嫋波无际，不知何者吞吾钩。

吴故宫,常建
越女歌长君且听，芙蓉香满水边城；岂知一日终非主，犹自如今有怨声。

春女怨,蒋维翰
白玉堂前一树梅，今朝忽见数花开；儿家门户寻常闭，春色因何入得来。

七里滩重送,刘长卿
秋江渺渺水空波，越客孤舟欲榜歌；手折衰杨悲老大，故人零落已无多。

家园瓜熟是故萧相公所遗瓜种悽然感旧因赋,刘长卿
事去人亡迹自留，黄花绿蒂不胜愁；谁能更向青门外，秋草茫茫觅故侯。

重送裴郎中贬吉州,刘长卿
猿啼客散暮江头，人自伤心水自流；同作逐臣君更远，青山万里一孤舟。

寻盛禅师兰若,刘长卿
秋草黄花覆古阡，隔林何处起人烟；山僧独在山中老，唯有寒松见少年。

寄许尊师,刘长卿
独上云梯入翠微，濛濛烟雪映岩扉；世人知在中里，遥礼青山恨不归。

酬李穆见寄,刘长卿
孤舟相访至天涯，万转云山路更赊；欲扫柴门迎远客，青苔黄叶满贫家。

送王司马秩满西归,刘长卿
汉主何时放逐臣，江边几度送归人；同官岁岁先辞满，唯有青山伴老身。

寄别朱拾遗,刘长卿
天书远召沧浪客，几度临岐病未能；江海茫茫春欲遍，行人一骑发金陵。

会赦后酬主簿所问,刘长卿
江南海北长相忆，浅水深山独掩扉；重见太平身已老，桃源久住不能归。

赠秦系,刘长卿
向风长啸戴纱巾，野鹤由来不可亲；明日东归变名姓，五湖烟水觅何人。

酬灵彻公相招,刘长卿
石涧泉声久不闻，独临长路雪纷纷；如今渐欲生黄髮，愿脱头冠与白云。

赠崔九载华,刘长卿
怜君一见一悲歌，岁岁无如老去何；白屋渐看秋草没，青云莫道故人多。

同崔载华赠日本聘使,刘长卿
怜君异域朝周远，积水连天何处通；遥指来从初日外，始知更有扶桑东。

送建州陆使君,刘长卿
汉庭初拜建安侯，天子临轩寄所忧；从此向南无限路，双旌已去水悠悠。

送秦侍御外甥,刘长卿
万里闽中去渺然，孤舟水上入寒烟；辕门拜首儒衣弊，貌似牢之岂不怜。

闻奉迎皇太后使沉判官至因有此作,刘长卿
长乐宫人扫落花，君王正候五云车；万方臣妾同瞻望，疑在曾城阿母家。

送刘萱之道州谒崔大夫,刘长卿
沅水悠悠湘水春，临岐南望一沾巾；信陵门下三千客，君到长沙见几人。

过郑山人所居,刘长卿
寂寂孤莺啼杏园，寥寥一犬吠桃源；落花芳草无寻处，万壑千独闭门。

奉送贺若郎中贼退后之杭州,刘长卿
江上初收战马尘，莺声柳色待行春；双旌谁道来何暮，万井如今有几人。

瓜洲驿重送梁郎中赴吉州,刘长卿
渺渺云山去几重，依依独听广陵钟；明朝借问南来客，五马双旌何处逢。

奉使鄂渚至乌江道中作,刘长卿
沧洲不复恋鱼竿，白髮那堪戴铁冠；客路向南何处是，芦花千里雪漫漫。

新息道中作,刘长卿
萧条独向汝南行，客路多逢汉骑营；古木苍苍离乱后，几家同住一孤城。

春日宴魏万成湘水亭,刘长卿
何年家住此江滨，几度门前北渚春；白髮乱生相顾老，黄莺自语岂知人。

重送道标上人,刘长卿
衡阳千里去人稀，遥逐孤云入翠微；春草青青新覆地，深山无路若归。

送李判官之润州行营,刘长卿
万里辞家事鼓鼙，今陵驿路楚云西；江春不肯留归客，草色青青送马蹄。

将赴南巴至馀干别李十二,刘长卿
江上花催问礼人，鄱阳莺报越乡春；谁怜此别悲欢异，万里青山送逐臣。

时平后春日思归,刘长卿
一尉何曾及布衣，时平却忆卧柴扉；故园柳色催南客，春水桃花待北归。

送陶十赴杭州摄掾,刘长卿
莫歎江城一掾卑，沧洲未是阻心期；浙中山色千万状，门外潮声朝暮时。

使还七里濑上逢薛承规赴江西贬官,刘长卿
迁客归人醉晚寒，孤舟暂泊子陵滩；怜君更去三千里，落日青山江上看。

使回赴苏州道中作,刘长卿
春风何事远相催，路尽天涯始却回；万里无人空楚水，孤帆送客到鱼台。

昭阳曲,刘长卿
昨夜承恩宿未央，罗衣犹带御衣香；芙蓉帐小云屏暗，杨柳风多水殿凉。

罪所留繫每夜闻长洲军笛声,刘长卿
白日浮云闭不开，黄沙谁问冶长猜；只怜横笛关山月，知处愁人夜夜来。

赠微上人,刘长卿
禅门来往翠微间，万里千在剡山；何时共到天台里，身与浮云处处閒。

东湖送朱逸人归,刘长卿
山色湖光併在东，扁舟归去有樵风；莫道野人无外事，开田凿井白云中。

舟中送李十八,刘长卿
释子身心无有分，独将衣去人；相思晚望西林寺，唯有钟声出白云。

送李穆归淮南,刘长卿
扬州春草新年绿，未去先愁去不归；淮水问君来早晚，老人偏畏过芳菲。

晚春归山居题窗前竹,刘长卿
溪上残春黄鸟稀，辛夷花尽杏花飞；始怜幽竹山窗下，不改清阴待我归。

留辞,刘长卿
南楚迢迢通汉口，西江淼淼去扬州；春风已遣归心促，纵复芳菲不可留。

春行寄兴,李华
宜阳城下草萋萋，涧水东流复向西；芳树无人花自落，春山一路鸟空啼。

凉州词二首,王翰
葡萄美酒夜光杯，欲饮琵琶马上催；醉卧沙场君莫笑，古来征战几人回。

凉州词二首,王翰
秦中花鸟已应阑，塞外风沙犹自寒；夜听胡笳折杨柳，教人意气忆长安。

春日归思,王翰
杨柳青青杏发花，年光误客转思家；不知湖上菱歌女，几箇春舟在若耶。

观蛮童伎之作,王翰
长裙锦带还留客，广额青蛾亦效嚬；共惜不成金穀妓，虚令看杀玉车人。

思归寄东林澈上人,韦丹
王事纷纷无暇日，浮生冉冉只如云；已平子归休计，五老岩前必共闻。

答澈公,韦丹
空山泉落松窗静，閒地草生春日迟；白髮渐多身未退，依依常在永禅师。

送新安张少府归秦中,孟浩然
试登秦岭望秦川，遥忆青门春可怜；仲月送君从此去，瓜时须及邵平田。

送杜十四之江南,孟浩然
荆吴相接水乡，君去春江正淼茫；日暮征帆何处泊，天涯一望断人肠。

渡浙江问舟中人,孟浩然
潮落江平未有风，扁舟共济与君同；时时引领望天末，何处青山是越中。

初秋,孟浩然
不觉初秋夜正长，清风习习重凄凉；炎炎暑退茅斋静，阶下丛莎有露光。

过融上人兰若,孟浩然
山头禅室挂僧衣，窗外无人水鸟飞；黄昏半在下山路，却听泉声恋翠微。

峨眉山月歌,李白
峨眉山月半轮秋，影入平羌江水流；夜发清溪向三峡，思君不见下渝州。

巴陵赠贾舍人,李白
贾生西望忆京华，湘浦南迁莫怨嗟；圣主恩深汉文帝，怜君不遣到长沙。

赠汪伦,李白
李白乘舟将欲行，忽闻岸上踏歌声；桃花潭水深千尺，不及汪伦送我情。

闻王昌龄左迁龙标遥有此寄,李白
杨花落尽子规啼，闻道龙标过五溪；我寄愁心与明月，随风直到夜郎西。

黄鹤楼送孟浩然之广陵,李白
故人西辞黄鹤楼，烟花三月下扬州；孤帆远影碧空尽，唯见长江天际流。

送贺宾客归越,李白
镜湖流水漾清波，狂客归舟逸兴多；山阴道士如相见，应写黄庭换白鹅。

送外甥郑灌从军三首,李白
六博争雄好彩来，金盘一掷万人开；丈夫赌命报天子，当斩胡头衣锦回。

送外甥郑灌从军三首,李白
丈夫蛇矛出陇西，弯弧拂箭白猿啼；破胡必用龙韬策，积甲应将熊耳齐。

送外甥郑灌从军三首,李白
月蚀西方破敌时，及瓜归日未应迟；斩胡血变黄河水，枭首当悬白鹊旗。

送韩侍御之广德,李白
昔日绣衣何足荣，今宵贳酒与君倾；暂就东山赊月色，酣歌一夜送泉明。

山中问答,李白
问余何意栖碧山，笑而不答心自閒；桃花流水窅然去，别有天地非人间。

答湖州迦叶司马问白是何人,李白
青莲居士谪仙人，酒肆藏名三十春；湖州司马何须问，金粟如来是后身。

东鲁门泛舟二首,李白
日落沙明天倒开，波摇石动水萦迴；轻舟泛月寻溪转，疑是山隐雪后来。

东鲁门泛舟二首,李白
水作青龙盘石堤，桃花夹岸鲁门西；若教月下乘舟去，何啻风流到剡溪。

陪族叔刑部侍郎晔及中书贾舍人至游洞庭五首,李白
洞庭西望楚江分，水尽南天不见云；日落长沙秋色远，不知何处弔湘君。

陪族叔刑部侍郎晔及中书贾舍人至游洞庭五首,李白
南湖秋水夜无烟，耐可乘流直上天；且就洞庭赊月色，将船买酒白云边。

陪族叔刑部侍郎晔及中书贾舍人至游洞庭五首,李白
洛阳才子谪湘川，元礼同舟月下仙；记得长安还欲笑，不知何处是西天。

陪族叔刑部侍郎晔及中书贾舍人至游洞庭五首,李白
洞庭湖西秋月辉，潇湘江北早鸿飞；醉客满船歌白苎，不知霜露入秋衣。

陪族叔刑部侍郎晔及中书贾舍人至游洞庭五首,李白
帝子潇湘去不还，空馀秋草洞庭间；淡扫明湖开玉镜，丹青画出是君山。

与谢良辅游泾川陵岩寺,李白
乘君素舸泛泾西，宛似云门对若溪；且从康乐寻山水，何必东游入会稽。

望庐山瀑布水二首,李白
日照香炉生紫烟，遥看瀑布挂前川；飞流直下三千尺，疑是银河落九天。

登庐山五老,李白
庐山东南五老，青天削出金芙蓉；九江秀色可揽结，吾将此地巢云松。

望天门山,李白
天门中断楚江开，碧水东流至北迴；两岸青山相对出，孤帆一片日边来。

客中行,李白
兰陵美酒鬱金香，玉盛来琥珀光；但使主人能醉客，不知何处是他乡。

早发白帝城,李白
朝辞白帝彩云间，千里江陵一日还；两岸猿声啼不尽，轻舟已过万重山。

秋下荆门,李白
霜落荆门江树空，布帆无恙挂秋风；此行不鲈鱼鱠，自爱名山入剡中。

苏台览古,李白
旧苑荒台杨柳新，菱歌清唱不胜春；只今惟有西江月，曾照吴王宫里人。

越中览古,李白
越王句践破吴归，义士还乡尽锦衣；宫女如花满春殿，只今惟有鹧鸪飞。

庐江主人妇,李白
孔雀东飞何处栖，庐江小吏仲卿妻；客裁缝君自见，城乌独宿夜空啼。

山中与幽人对酌,李白
两人对酌山花开，一杯一杯复一杯；我醉欲眠卿且去，明朝有意抱琴来。

与史郎中钦听黄鹤楼上吹笛,李白
一迁客去长沙，西望长安不见家；黄鹤楼中吹玉笛，江城五月落梅花。

白胡桃,李白
红罗袖里分明见，白玉盘中看却无；疑是老僧休念诵，腕前推下水晶珠。

巫山枕障,李白
巫山枕障画高丘，白帝城边树色秋；朝云夜入无行处，巴水横天更不流。

军行,李白
骝马新跨白玉鞍，战罢沙场月色寒；城头铁鼓声犹震，匣里金刀血未乾。

从军行,李白
百战沙场碎铁衣，城南已合数重围；突营射杀呼延将，独领残兵千骑归。

春夜洛城闻笛,李白
谁家玉笛暗飞声，散入春风满洛城；此夜曲中闻折柳，何人不起故园情。

流夜郎闻酺不预,李白
北阙圣人歌太康，南冠君子窜遐荒；汉酺闻奏钧天乐，愿得风吹到夜郎。

宣城见杜鹃花,李白
蜀国曾闻子规鸟，宣城还见杜鹃花；一叫一迴肠一断，三春三月忆三巴。

陌上赠美人,李白
骏马骄行踏落花，垂鞭直拂五云车；美人一笑褰珠箔，遥指红楼是妾家。

口号吴王美人半醉,李白
风动荷花水殿香，姑苏台上宴吴王；西施醉舞娇无力，笑倚东窗白玉。

赠段七娘,李白
罗袜凌波生网尘，那能得计访情亲；千杯绿酒何辞醉，一面红妆恼杀人。

别内赴徵三首,李白
王命三徵去未还，明朝离别出吴关；白玉高楼看不见，相思须上望夫山。

别内赴徵三首,李白
出门妻子强牵衣，问我西行几日归；归时傥佩黄金印，莫学苏秦不下机。

别内赴徵三首,李白
翡翠楼金作梯，谁人独宿倚门啼；夜坐寒灯连晓月，行行泪尽楚关西。

南流夜郎寄内,李白
夜郎天外怨离居，明月楼中音信疏；北雁春归看欲尽，南来不得豫章书。

出妓金陵子呈卢六四首,李白
安石东山三十春，傲然携妓出风尘；楼中见我金陵子，何似阳台云雨人。

出妓金陵子呈卢六四首,李白
小妓金陵歌楚声，家僮丹砂学凤鸣；我亦君饮清酒，君心不肯向人倾。

哭晁卿衡,李白
日本晁卿辞帝都，征帆一片绕蓬壶；明月不归沉碧海，白云愁色满苍梧。

戏赠杜甫,李白
饭颗山头逢杜甫，顶戴笠子日卓午；借问别来太瘦生，总从前作诗苦。

与村老对饮,韦应物
鬓眉雪色犹嗜酒，言辞淳朴古人风；乡村年少生离乱，见话先朝如梦中。

赠令狐士曹,韦应物
秋簷滴滴对寝，山路迢迢联骑行；到家俱及东篱菊，何事先归半日程。

县内閒居赠温公,韦应物
满郭春风岚已昏，鸦栖散吏掩重门；虽居世网常清淨，夜对高僧无一言。

将往滁城恋新竹简崔都水示端,韦应物
停车欲去绕丛竹，偏爱新筠十数竿；莫遣儿童触琼粉，留待幽人迴日看。

雪夜下朝呈省中一绝,韦应物
南望青山满禁闱，晓陪鸳鹭正差池；共爱朝来何处雪，蓬莱宫里拂松枝。

閒居寄端及重阳,韦应物
山明野寺曙钟微，雪满幽林人迹稀；閒居寥落生高兴，无事风尘独不归。

閒居寄诸弟,韦应物
秋草生庭白露时，故园诸弟益相思；尽日高斋无一事，芭蕉叶上独题诗。

登楼寄王卿,韦应物
踏阁攀林恨不同，楚云沧海思无穷；数家砧杵秋山下，一郡荆榛寒雨中。

寄诸弟,韦应物
岁暮兵戈乱京国，帛书间道访存亡；还信忽从天上落，唯知彼此泪千行。

简陟巡建三甥,韦应物
忽羡后生连榻话，独依寒烛一斋空；时流欢笑事从别，把酒吟诗待尔同。

寄刘尊师,韦应物
世间荏苒萦此身，长望碧山到无因；白鹤徘徊看不去，遥知下有清都人。

寄庐山衣居士,韦应物
兀兀山行无处归，山中猛虎识衣；俗客欲寻应不遇，云溪道士见犹稀。

寒食寄京师诸弟,韦应物
雨中禁火空斋冷，江上流莺独坐听；把酒看花想诸弟，杜陵寒食草青青。

寄黄尊师,韦应物
结茅种杏在云端，扫雪焚香宿石坛；灵祇不许世人到，忽作雷风登岭难。

赋得沙际路送从叔象,韦应物
独树沙边人迹稀，欲行愁远暮锺时；野泉几处侵应尽，不过山僧知问谁。

送仓部萧员外院长存,韦应物
幞被蹉跎老江国，情人邂逅此相逢；不随鸳鹭朝天去，遥想蓬莱台阁重。

送王校书,韦应物
同宿高斋换时节，共看移石复栽杉；送君江浦已惆怅，更上西楼看远帆。

送王卿,韦应物
别酌春林啼鸟稀，双旌背日晚风吹；却忆回来花已尽，东郊立马望城池。

送秦系赴润州,韦应物
近作新婚镊白髯，长怀旧卷映蓝衫；更欲携君虎丘寺，不知方伯望征帆。

酬柳郎中春日归扬州南郭见别之作,韦应物
广陵三月花正开，花里逢君醉一迴；南北相过殊不远，暮潮从去早潮来。

答令狐士曹独孤兵曹联骑暮归望山见寄,韦应物
共爱青山住近南，行牵吏役背双骖；枉书独宿对流水，遥羡归时满夕岚。

答东林道士,韦应物
紫阁西边第几，茅斋夜雪虎行踪；遥看黛色知何处，欲出山门寻暮钟。

答端,韦应物
坐忆故园人已老，宁知远郡雁还来；长瞻西北是归路，独上城楼日几迴。

答秦十四校书,韦应物
知掩山扉三十秋，鱼须翠碧弃头；莫道谢公方在郡，五言今日君休。

答郑骑曹青橘绝句,韦应物
怜君卧病思新橘，试摘犹酸亦未黄；书后欲题三百颗，洞庭须待满林霜。

休暇日访王侍御不遇,韦应物
九日驱驰一日閒，寻君不遇又空还；怪来诗思清人骨，门对寒流雪满山。

春思,韦应物
野花如雪绕江城，坐见年芳忆帝京；阊阖晓开凝碧树，曾陪鸳鸯听流莺。

登宝意寺上方旧游,韦应物
翠岭香台出半天，万家烟树满晴川；诸僧近住不相识，坐听微钟记往年。

同越琅山,韦应物
石门有雪无形迹，松壑凝烟满香；馀食施庭寒鸟下，破衣挂树老僧亡。

寻简寂观瀑布,韦应物
蹑石攲危过急涧，攀崖迢递弄悬泉；犹将虎竹身累，欲付归人绝世缘。

昭国里第听元老师弹琴,韦应物
竹林高宇霜露清，朱丝玉徽多故情；暗识啼乌与别鹤，祗缘中有断肠声。

野次听元昌奏横吹,韦应物
立马莲塘吹横笛，微风动柳生水波；北人听罢泪将落，南朝曲中怨更多。

九日,韦应物
今朝把酒复惆怅，忆在杜陵田舍时；明年九日知何处，世难还家未有期。

滁州西涧,韦应物
独怜幽草涧边生，上有黄鹂深树鸣；春潮带雨晚来急，野渡无人舟自横。

子规啼,韦应物
高林滴露夏夜清，南山子规啼一声；邻家孀妇抱儿泣，我独展转何时明。

牡丹,柳浑
近来无奈牡丹何，数十千钱买一颗；今朝始得分明见，也共戎葵不校多。

送卢举使河源,张谓
故人行役向边州，匹马今朝不少留；长路关山何日尽，满堂丝竹君愁。

题长安壁主人,张谓
世人结交须黄金，黄金不多交不深；纵令然诺暂相许，终是悠悠行路心。

长安失火后戏题莲花寺,张谓
金园宝刹半长沙，烧劫旁延一万家；楼殿纵随烟焰去，火中何处出莲花。

早梅,张谓
一树寒梅白玉条，迥临林村傍谿桥；不知近水花先发，疑是经春雪未销。

赠赵使君美人,张谓
红粉青蛾映楚云，桃花马上石榴裙；罗敷独向东方去，漫学他家作使君。
