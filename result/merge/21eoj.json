{
    "title": "八月十五夜赠张功曹",
    "author": "韩愈",
    "dynasty": "〔唐代〕",
    "content": [
        {
            "poem": "纤云四卷天无河，清风吹空月舒波。",
            "text": "薄云四处飘散还不见银河，清风吹开云雾月光放清波。"
        },
        {
            "poem": "沙平水息声影绝，一杯相属君当歌。",
            "text": "沙滩里水平波息声影消失，斟杯美酒相劝请你唱支歌。"
        },
        {
            "poem": "君歌声酸辞且苦，不能听终泪如雨。",
            "text": "你的歌声酸楚歌辞也悲苦，没有听完热泪就纷纷下落。"
        },
        {
            "poem": "洞庭连天九疑高，蛟龙出没猩鼯号。",
            "text": "洞庭湖水连天九疑山高峻，湖中的蛟龙出没猩鼯哀号。"
        },
        {
            "poem": "十生九死到官所，幽居默默如藏逃。",
            "text": "九死一生到达这被贬官所，默默地幽居远地好像潜逃。"
        },
        {
            "poem": "下床畏蛇食畏药，海气湿蛰熏腥臊。",
            "text": "下床怕蛇咬吃饭又怕毒药，潮气与毒气相杂到处腥臊。"
        },
        {
            "poem": "昨者州前捶大鼓，嗣皇继圣登夔皋。",
            "text": "昨日州衙前忽然擂动大鼓，新皇继位要举用夔和皋陶。"
        },
        {
            "poem": "赦书一日行万里，罪从大辟皆除死。",
            "text": "大赦文书一日万里传四方，犯有死罪的一概免除死刑。"
        },
        {
            "poem": "迁者追回流者还，涤瑕荡垢清朝班。",
            "text": "被贬谪的召回放逐的回朝，革除弊政要剪除朝中奸佞。"
        },
        {
            "poem": "州家申名使家抑，坎轲只得移荆蛮。",
            "text": "刺史提名赦免观察使扣压，命运坎坷只能够迁调荒漠。"
        },
        {
            "poem": "判司卑官不堪说，未免捶楚尘埃间。",
            "text": "判司原本是小官不堪一提，未免跪地挨打有苦向谁说。"
        },
        {
            "poem": "同时辈流多上道，天路幽险难追攀。",
            "text": "一起被贬谪的大都已回京，进身朝廷之路比登天难攀。"
        },
        {
            "poem": "君歌且休听我歌，我歌今与君殊科。",
            "text": "你的歌声暂且停止听我唱，我的歌声和你绝不是同科。"
        },
        {
            "poem": "一年明月今宵多，人生由命非由他。",
            "text": "一年的明月今夜月色最好，人生由命又何必归怨其他，"
        },
        {
            "poem": "有酒不饮奈明何。",
            "text": "有酒不饮怎对得天上明月？"
        }
    ]
}