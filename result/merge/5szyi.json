{
    "title": "桃源行",
    "author": "王维",
    "dynasty": "〔唐代〕",
    "content": [
        {
            "poem": "渔舟逐水爱山春，两岸桃花夹古津。",
            "text": "渔舟顺溪而下，追寻那美妙的春景，夹岸桃花映红了古渡口两旁。"
        },
        {
            "poem": "坐看红树不知远，行尽青溪不见人。",
            "text": "花树缤纷，忘记了路程远近；行到青溪尽处，忽然隐约似见人烟。"
        },
        {
            "poem": "山口潜行始隈隩，山开旷望旋平陆。",
            "text": "走入了幽深曲折的山口，再往前，豁然开朗一片平川。"
        },
        {
            "poem": "遥看一处攒云树，近入千家散花竹。",
            "text": "远望去丛丛绿树有如云霞绮聚集，进村见户户门前翠竹鲜花掩映。"
        },
        {
            "poem": "樵客初传汉姓名，居人未改秦衣服。",
            "text": "第一次才听说汉以后的朝代，村民穿戴的还是秦代衣装。"
        },
        {
            "poem": "居人共住武陵源，还从物外起田园。",
            "text": "他们世代聚居在武陵源，在这里共建了世外田园。"
        },
        {
            "poem": "月明松下房栊静，日出云中鸡犬喧。",
            "text": "明月朗照，松下房栊寂静；旭日升起，村中鸡犬声响起。"
        },
        {
            "poem": "惊闻俗客争来集，竞引还家问都邑。",
            "text": "村人惊讶地把外客迎接，争相邀请，询问那世上的消息。"
        },
        {
            "poem": "平明闾巷扫花开，薄暮渔樵乘水入。",
            "text": "清晨的街巷，家家打扫花径；傍晚的溪边，渔樵乘船回村。"
        },
        {
            "poem": "初因避地去人间，及至成仙遂不还。",
            "text": "当初因避乱世逃出尘寰，寻到这桃源仙境便不归还。"
        },
        {
            "poem": "峡里谁知有人事，世中遥望空云山。",
            "text": "从此隐居峡谷，再不管外间变化；世人求访异境，不过是空望云山。"
        },
        {
            "poem": "不疑灵境难闻见，尘心未尽思乡县。",
            "text": "渔人不怀疑这是难得的仙境，但凡心未尽只把家园挂牵；"
        },
        {
            "poem": "出洞无论隔山水，辞家终拟长游衍。",
            "text": "出洞后他不顾隔山隔水，又决定辞家来此仙源。"
        },
        {
            "poem": "自谓经过旧不迷，安知峰壑今来变。",
            "text": "自认为来过的地方不会迷路，怎知道眼前的峰壑全然改变。"
        },
        {
            "poem": "当时只记入山深，青溪几度到云林。",
            "text": "当时曾记得山径幽深，沿青溪几回弯曲才到桃林。"
        },
        {
            "poem": "春来遍是桃花水，不辨仙源何处寻。",
            "text": "此日又逢春天，依然遍地桃花水；仙源何处，已杳杳难寻，不辨道路！"
        }
    ]
}