{
    "title": "长恨歌",
    "author": "白居易",
    "dynasty": "〔唐代〕",
    "content": [
        {
            "poem": "汉皇重色思倾国，御宇多年求不得。",
            "text": "唐明皇爱好女色一直在寻找绝色美女， 统治全国多年竟找不到一个称心的。"
        },
        {
            "poem": "杨家有女初长成，养在深闺人未识。",
            "text": "杨家有个女儿刚刚长大，养在深闺之中外人不知她美丽绝伦。"
        },
        {
            "poem": "天生丽质难自弃，一朝选在君王侧。",
            "text": "天生丽质让她很难埋没人世间，果然没过多久便成为了唐明皇身边的一个妃嫔。"
        },
        {
            "poem": "回眸一笑百媚生，六宫粉黛无颜色。",
            "text": "她回眸一笑千姿百态娇媚横生，宫中的其他妃嫔都显得黯然失色。"
        },
        {
            "poem": "春寒赐浴华清池，温泉水滑洗凝脂。",
            "text": "春季寒冷皇上赐她到华清池沐浴，温润的泉水洗涤着白嫩滋润的肌肤。"
        },
        {
            "poem": "侍儿扶起娇无力，始是新承恩泽时。",
            "text": "宫女搀扶起她如出水芙蓉软弱娉婷，由此开始得到皇帝的恩宠。"
        },
        {
            "poem": "云鬓花颜金步摇，芙蓉帐暖度春宵。",
            "text": "鬓发如云脸似花，头戴金步摇，温暖的芙蓉帐子里与皇上共度春宵。"
        },
        {
            "poem": "春宵苦短日高起，从此君王不早朝。",
            "text": "只恨春宵太短一觉就睡到太阳高高升起，君王从此再也不早朝了。"
        },
        {
            "poem": "承欢侍宴无闲暇，春从春游夜专夜。",
            "text": "承蒙皇上的恩宠忙得没有片刻闲暇，春日陪皇上一起出游晚上夜夜侍寝。"
        },
        {
            "poem": "后宫佳丽三千人，三千宠爱在一身。",
            "text": "后宫中佳人如云，却只有她独享皇帝的恩宠。"
        },
        {
            "poem": "金屋妆成娇侍夜，玉楼宴罢醉和春。",
            "text": "金屋中梳妆打扮夜夜撒娇不离君王，玉楼上酒酣宴罢醉意更添几许风韵。"
        },
        {
            "poem": "姊妹弟兄皆列土，可怜光彩生门户。",
            "text": "兄弟姐妹都因她列土封侯，杨家门户生光彩令人羡慕又向往。"
        },
        {
            "poem": "遂令天下父母心，不重生男重生女。",
            "text": "于是使得天下的父母都改变了心意，变成了不重视生男孩而重视生女孩。"
        },
        {
            "poem": "骊宫高处入青云，仙乐风飘处处闻。",
            "text": "骊山华清宫内玉宇琼楼高耸入云，清风过处仙乐飘向四面八方。"
        },
        {
            "poem": "缓歌慢舞凝丝竹，尽日君王看不足。",
            "text": "轻歌曼舞多合拍管弦旋律尽传神，君王终日观看却百看不厌。"
        },
        {
            "poem": "渔阳鼙鼓动地来，惊破霓裳羽衣曲。",
            "text": "渔阳叛乱的战鼓声震耳欲聋，宫中停奏霓裳羽衣曲。"
        },
        {
            "poem": "九重城阙烟尘生，千乘万骑西南行。",
            "text": "九重门的京城发生战事，君王带着群臣美眷向西南逃亡。"
        },
        {
            "poem": "翠华摇摇行复止，西出都门百余里。",
            "text": "皇帝仪仗队车队走走停停，到了距长安一百多里的马嵬坡。"
        },
        {
            "poem": "六军不发无奈何，宛转蛾眉马前死。",
            "text": "御林军停止前进要求赐死杨贵妃君王无可奈何，只得在马嵬坡下缢杀杨玉环。"
        },
        {
            "poem": "花钿委地无人收，翠翘金雀玉搔头。",
            "text": "贵妃头上的饰品丢弃在地上无人收拾，首饰金雀钗玉簪珍贵头饰一根根。"
        },
        {
            "poem": "君王掩面救不得，回看血泪相和流。",
            "text": "皇帝欲救不能掩面而泣，回头看到贵妃惨死的场景血泪止不住地流。"
        },
        {
            "poem": "黄埃散漫风萧索，云栈萦纡登剑阁。",
            "text": "风刮起黄尘格外萧索，回环曲折穿栈道车队踏上了剑阁古道。"
        },
        {
            "poem": "峨嵋山下少人行，旌旗无光日色薄。",
            "text": "峨眉山下行人稀少，旌旗无色日月无光。"
        },
        {
            "poem": "蜀江水碧蜀山青，圣主朝朝暮暮情。",
            "text": "蜀地山清水秀，引得君王相思情。"
        },
        {
            "poem": "行宫见月伤心色，夜雨闻铃肠断声。",
            "text": "在行宫看见月色就伤心，夜里听到铃声就断肠痛苦。"
        },
        {
            "poem": "天旋地转回龙驭，到此踌躇不能去。",
            "text": "时局好转皇帝重返长安，路过马嵬坡睹物思人徘徊不前。"
        },
        {
            "poem": "马嵬坡下泥土中，不见玉颜空死处。",
            "text": "马嵬坡下荒凉黄冢中，佳人容颜再不见唯有坟茔躺山间。"
        },
        {
            "poem": "君臣相顾尽沾衣，东望都门信马归。",
            "text": "君臣相顾泪湿衣衫，向东望无心鞭马任由马前进回京城。"
        },
        {
            "poem": "归来池苑皆依旧，太液芙蓉未央柳。",
            "text": "回来一看池苑的地方依旧，太液池边芙蓉仍在未央宫中垂柳未改。"
        },
        {
            "poem": "芙蓉如面柳如眉，对此如何不泪垂？",
            "text": "芙蓉开得像玉环的脸柳叶儿好似她的眉，此情此景如何不伤心落泪。"
        },
        {
            "poem": "春风桃李花开夜，秋雨梧桐叶落时。",
            "text": "春风吹开桃李花物是人非不胜悲，秋雨滴落梧桐叶场面寂寞更惨凄。"
        },
        {
            "poem": "西宫南内多秋草，落叶满阶红不扫。",
            "text": "兴庆宫和甘露殿秋草丛生，落叶满台阶长久不见人打扫。"
        },
        {
            "poem": "梨园弟子白发新，椒房阿监青娥老。",
            "text": "梨园歌舞艺人头发已雪白，椒房侍从宫女红颜尽褪。"
        },
        {
            "poem": "夕殿萤飞思悄然，孤灯挑尽未成眠。",
            "text": "晚上宫殿中流萤飞舞玄宗悄然思念贵妃，孤灯油尽仍难以入睡。"
        },
        {
            "poem": "迟迟钟鼓初长夜，耿耿星河欲曙天。",
            "text": "迟缓的钟鼓声愈数愈觉夜漫长，星河泛白天快要亮了。"
        },
        {
            "poem": "鸳鸯瓦冷霜华重，翡翠衾寒谁与共？",
            "text": "鸳鸯瓦上霜花重生，冰冷的翡翠被里谁与君王同眠？"
        },
        {
            "poem": "悠悠生死别经年，魂魄不曾来入梦。",
            "text": "阴阳相隔已经一年，为何你从未在我梦里来过？"
        },
        {
            "poem": "临邛道士鸿都客，能以精诚致魂魄。",
            "text": "有个从临邛来长安的道士，据说他能用精诚招来贵妃魂魄。"
        },
        {
            "poem": "为感君王辗转思，遂教方士殷勤觅。",
            "text": "君王思念贵妃的情意令他感动，于是道士尽力去寻找贵妃的魂魄。"
        },
        {
            "poem": "排空驭气奔如电，升天入地求之遍。",
            "text": "腾云驾雾如闪电，上天下地找了个遍。"
        },
        {
            "poem": "上穷碧落下黄泉，两处茫茫皆不见。",
            "text": "找遍九天之上寻遍九地之下，却还是茫茫不见所寻不得。"
        },
        {
            "poem": "忽闻海上有仙山，山在虚无缥缈间。",
            "text": "忽然听说在海上有一座仙山，这座仙山被云雾环绕隐隐约约。"
        },
        {
            "poem": "楼阁玲珑五云起，其中绰约多仙子。",
            "text": "华美精巧的楼台阁被五彩云霞托起，那里面体态轻盈柔美的仙女数之不尽。"
        },
        {
            "poem": "中有一人字太真，雪肤花貌参差是。",
            "text": "当中有一个人字太真，肌肤如雪貌似花好像就是君王要找的杨玉环。"
        },
        {
            "poem": "金阙西厢叩玉扃，转教小玉报双成。",
            "text": "使者来到金阙西边叩响玉石雕做的院门轻声呼唤，仙府庭院重重须经辗转通报。"
        },
        {
            "poem": "闻道汉家天子使，九华帐里梦魂惊。",
            "text": "太真听说君王的使者到了，从绣饰华美的帐子里惊醒。"
        },
        {
            "poem": "揽衣推枕起徘徊，珠箔银屏迤逦开。",
            "text": "穿上衣服推开枕头出了睡帐，珠帘与银饰的屏风接连不断地打开。"
        },
        {
            "poem": "云鬓半偏新睡觉，花冠不整下堂来。",
            "text": "半梳着云髻刚刚睡醒，来不及梳妆歪带着花冠就出厅堂来了。"
        },
        {
            "poem": "风吹仙袂飘飖举，犹似霓裳羽衣舞。",
            "text": "轻柔的仙风吹拂着衣袖微微飘动，就像当年贵妃的霓裳羽衣舞。"
        },
        {
            "poem": "玉容寂寞泪阑干，梨花一枝春带雨。",
            "text": "寂寞忧愁颜面上泪水长流，犹如春天带雨的梨花。"
        },
        {
            "poem": "含情凝睇谢君王，一别音容两渺茫。",
            "text": "含情凝视天子使者托他深深谢君王，马嵬坡上长别后音讯颜容两渺茫。"
        },
        {
            "poem": "昭阳殿里恩爱绝，蓬莱宫中日月长。",
            "text": "昭阳殿里的姻缘早已隔断，蓬莱宫中的孤寂时间还很漫长。"
        },
        {
            "poem": "回头下望人寰处，不见长安见尘雾。",
            "text": "从仙境遥望人世间，看不到魂牵梦萦的长安只看到茫茫尘雾。"
        },
        {
            "poem": "惟将旧物表深情，钿合金钗寄将去。",
            "text": "只有用当年的信物表达我的深情，钿盒金钗你带去给君王做纪念。"
        },
        {
            "poem": "钗留一股合一扇，钗擘黄金合分钿。",
            "text": "把金钗、钿盒分成两半，我和君王各自留一半。"
        },
        {
            "poem": "但令心似金钿坚，天上人间会相见。",
            "text": "但愿我们相爱的心就像黄金宝钿一样忠贞坚硬，天上人间总有机会再见。"
        },
        {
            "poem": "临别殷勤重寄词，词中有誓两心知。",
            "text": "临别时殷勤地托使者寄语君王表情思，寄语中的誓言只有君王和我知道。"
        },
        {
            "poem": "七月七日长生殿，夜半无人私语时。",
            "text": "当年七月七日长生殿中，夜半无人我们共起山盟海誓。"
        },
        {
            "poem": "在天愿作比翼鸟，在地愿为连理枝。",
            "text": "在天愿为比翼双飞鸟，在地愿为并生连理枝。"
        },
        {
            "poem": "天长地久有时尽，此恨绵绵无绝期。",
            "text": "即使是天长地久也总会有尽头，但这生死遗恨却永远没有尽期。"
        }
    ]
}