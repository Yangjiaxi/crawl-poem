{
    "title": "贼退示官吏",
    "author": "元结",
    "dynasty": "〔唐代〕",
    "content": [
        {
            "poem": "昔岁逢太平，山林二十年。",
            "text": "我早年遇到了太平世道，在山林中隐居了二十年。"
        },
        {
            "poem": "泉源在庭户，洞壑当门前。",
            "text": "清泉水流经过我家门口，山涧洞谷对着我家门前。"
        },
        {
            "poem": "井税有常期，日晏犹得眠。",
            "text": "田租赋税有个固定期限，日上三竿依然安稳酣眠。"
        },
        {
            "poem": "忽然遭世变，数岁亲戎旃。",
            "text": "忽然间遭遇到世道突变，数年来亲自从军上前线。"
        },
        {
            "poem": "今来典斯郡，山夷又纷然。",
            "text": "如今我来治理这个郡县，又遇到蛮夷来骚扰侵犯。"
        },
        {
            "poem": "城小贼不屠，人贫伤可怜。",
            "text": "县城太小蛮夷无意洗劫，百姓贫穷他们也觉可怜。"
        },
        {
            "poem": "是以陷邻境，此州独见全。",
            "text": "因此他们攻陷邻县境界，唯有这个道州独自保全。"
        },
        {
            "poem": "使臣将王命，岂不如贼焉？",
            "text": "奉皇命来收租税的使臣，难道还比不上盗贼慈善？"
        },
        {
            "poem": "今彼征敛者，迫之如火煎。",
            "text": "现在那横征暴敛的官吏，催赋逼税恰如火烧油煎。"
        },
        {
            "poem": "谁能绝人命，以作时世贤！",
            "text": "谁忍心断绝人民的生路，换取时世所称赞的忠贤？"
        },
        {
            "poem": "思欲委符节，引竿自刺船。",
            "text": "我想辞去官职丢弃符节，拿起竹篙自己动手撑船。"
        },
        {
            "poem": "将家就鱼麦，归老江湖边。",
            "text": "带领全家回到鱼米之乡，告老归隐住在那江湖边。"
        }
    ]
}