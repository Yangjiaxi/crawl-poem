{
    "title": "白雪歌送武判官归京",
    "author": "岑参",
    "dynasty": "〔唐代〕",
    "content": [
        {
            "poem": "北风卷地白草折，胡天八月即飞雪。",
            "text": "北风席卷大地吹折了白草，塞北的天空八月就飘降大雪。"
        },
        {
            "poem": "忽如一夜春风来，千树万树梨花开。",
            "text": "仿佛一夜之间春风吹来，树上有如梨花争相开放。"
        },
        {
            "poem": "散入珠帘湿罗幕，狐裘不暖锦衾薄。",
            "text": "雪花飞进珠帘沾湿了罗幕，狐裘不保暖盖上锦被也嫌单薄。"
        },
        {
            "poem": "将军角弓不得控，都护铁衣冷难着。",
            "text": "将军的手冻得拉不开弓，铁甲冰冷得让人难以穿上。"
        },
        {
            "poem": "瀚海阑干百丈冰，愁云惨淡万里凝。",
            "text": "无边沙漠结着厚厚的冰，万里长空凝聚着惨淡愁云。"
        },
        {
            "poem": "中军置酒饮归客，胡琴琵琶与羌笛。",
            "text": "主帅帐中摆酒为归客饯行，胡琴琵琶羌笛合奏来助兴。"
        },
        {
            "poem": "纷纷暮雪下辕门，风掣红旗冻不翻。",
            "text": "傍晚辕门前大雪落个不停，红旗冻僵了风也无法牵引。"
        },
        {
            "poem": "轮台东门送君去，去时雪满天山路。",
            "text": "轮台东门外欢送你回京去，你去时大雪盖满了天山路。"
        },
        {
            "poem": "山回路转不见君，雪上空留马行处。",
            "text": "山路曲折已不见你的身影，雪地上只留下一行马蹄印迹。"
        }
    ]
}