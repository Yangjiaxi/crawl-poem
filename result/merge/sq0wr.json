{
    "title": "梦李白二首其二",
    "author": "杜甫",
    "dynasty": "〔唐代〕",
    "content": [
        {
            "poem": "浮云终日行，游子久不至。",
            "text": "天上浮云终日飞来飘去，远游的故人为何久久不至。"
        },
        {
            "poem": "三夜频梦君，情亲见君意。",
            "text": "夜晚我总是频频梦到你，可知你对我的深情厚意。"
        },
        {
            "poem": "告归常局促，苦道来不易。",
            "text": "分别时你总是神色匆匆，还总说相见多不容易。"
        },
        {
            "poem": "江湖多风波，舟楫恐失坠。",
            "text": "江湖上航行多险风恶浪，担心你的船被掀翻沉没。"
        },
        {
            "poem": "出门搔白首，若负平生志。",
            "text": "出门时搔着满头的白发，悔恨辜负自己平生之志。"
        },
        {
            "poem": "冠盖满京华，斯人独憔悴。",
            "text": "京都的官僚们冠盖相续，才华盖世你却是容颜憔悴。"
        },
        {
            "poem": "孰云网恢恢，将老身反累。",
            "text": "谁能说天理公道无欺人，迟暮之年却无辜受牵累。"
        },
        {
            "poem": "千秋万岁名，寂寞身后事。",
            "text": "即使有流芳千秋的美名，难以补偿遭受的冷落悲戚。"
        }
    ]
}