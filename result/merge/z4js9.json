{
    "title": "孙莘老求墨妙亭诗",
    "author": "苏轼",
    "dynasty": "〔宋代〕",
    "content": [
        {
            "poem": "兰亭茧纸入昭陵，世间遗迹犹龙腾。",
            "text": "茧纸书写的《兰亭集序》真迹已埋入昭陵，人间还遗留下王羲之龙腾虎跃的字形。"
        },
        {
            "poem": "颜公变法出新意，细筋入骨如秋鹰。",
            "text": "颜真卿公改变书法创造新意，字体筋骨强健如秋日雄鹰。"
        },
        {
            "poem": "徐家父子亦秀绝，字外出力中藏棱。",
            "text": "徐峤之父子的书法也极其清秀，锋芒不露笔势却苍劲雄浑。"
        },
        {
            "poem": "峄山传刻典刑在，千载笔法留阳冰。",
            "text": "峄山上的石刻文垂示了典范，千载书法传承者是李氏阳冰。"
        },
        {
            "poem": "杜陵评书贵瘦硬，此论未公吾不凭。",
            "text": "杜甫评论书法特别看重瘦硬，这样的观点我不能够听凭。"
        },
        {
            "poem": "短长肥瘦各有态，玉环飞燕谁敢憎。",
            "text": "书法无论短长肥瘦各有姿态，玉环肥飞燕瘦能说哪个不美丽绝伦！"
        },
        {
            "poem": "吴兴太守真好古，购买断缺挥缣缯。",
            "text": "湖州太守真是好古博雅，不惜花费金钱求购断石残碑刻文。"
        },
        {
            "poem": "龟趺入座螭隐壁，空斋昼静闻登登。",
            "text": "亭中有龟形碑座，壁上镶嵌着螭龙雕刻，白昼静书斋空，只听拓碑声响登登。"
        },
        {
            "poem": "奇踪散出走吴越，胜事传说夸友朋。",
            "text": "你把奇妙的拓片赠给友人走遍吴越，风雅事在朋友间夸奖谈论。"
        },
        {
            "poem": "书来讫诗要自写，为把栗尾书溪藤。",
            "text": "写信来求诗要我亲自书写，于是我手执狼毫写在了名纸剡藤。"
        },
        {
            "poem": "后来视今犹视昔，过眼百年如风灯。",
            "text": "后来人看待今天正像今人回顾往昔，过眼的百世光景不过是风中之灯。"
        },
        {
            "poem": "他年刘郎忆贺监，还道同时须服膺。",
            "text": "将来人们也会像当年的刘郎怀念贺监，遗憾没和我们坐在同时好表示内心崇敬。"
        }
    ]
}