{
    "title": "热海行送崔侍御还京",
    "author": "岑参",
    "dynasty": "〔唐代〕",
    "content": [
        {
            "poem": "侧闻阴山胡儿语，西头热海水如煮。",
            "text": "我听阴山人们说过多回，西方热海之水好似煮沸。"
        },
        {
            "poem": "海上众鸟不敢飞，中有鲤鱼长且肥。",
            "text": "海上各种鸟儿不敢飞翔，水中鲤鱼却是大而肥美！"
        },
        {
            "poem": "岸旁青草长不歇，空中白雪遥旋灭。",
            "text": "岸边青草常年不见哀歇，空中雪花远远融化消灭。"
        },
        {
            "poem": "蒸沙烁石燃虏云，沸浪炎波煎汉月。",
            "text": "沙石炽热燃烧边地层云，波浪沸腾煎煮古时明月。"
        },
        {
            "poem": "阴火潜烧天地炉，何事偏烘西一隅？",
            "text": "地下烈火暗中熊熊燃烧，为何偏把西方一角烘烤！"
        },
        {
            "poem": "势吞月窟侵太白，气连赤坂通单于。",
            "text": "气浪弥漫西方月窟太白，把那广大边塞地带笼罩。"
        },
        {
            "poem": "送君一醉天山郭，正见夕阳海边落。",
            "text": "置酒送君在那天山城郭，热海之畔夕阳正要西落。"
        },
        {
            "poem": "柏台霜威寒逼人，热海炎气为之薄。",
            "text": "君居柏台威严好似寒霜，热海炎气因而顿觉淡薄！"
        }
    ]
}