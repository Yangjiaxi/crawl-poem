{
    "title": "过故人庄",
    "author": "孟浩然",
    "dynasty": "〔唐代〕",
    "content": [
        {
            "text": "老朋友准备丰盛的饭菜，邀请我到他田舍做客。",
            "poem": "故人具鸡黍，邀我至田家。"
        },
        {
            "text": "翠绿的树林围绕着村落，一脉青山在城郭外隐隐横斜。",
            "poem": "绿树村边合，青山郭外斜。"
        },
        {
            "text": "推开窗户面对谷场菜园，共饮美酒，闲谈农务。",
            "poem": "开轩面场圃，把酒话桑麻。"
        },
        {
            "text": "等到九九重阳节到来时，我还要来这里观赏菊花。",
            "poem": "待到重阳日，还来就菊花。"
        }
    ]
}