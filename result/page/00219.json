{
    "title": "下终南山过斛斯山人宿置酒",
    "author": "李白",
    "dynasty": "〔唐代〕",
    "content": [
        {
            "text": "傍晚从终南山上走下来，山月一直跟随着我归来。",
            "poem": "暮从碧山下，山月随人归。"
        },
        {
            "text": "回头望下山的山间小路，山林苍苍茫茫一片青翠。",
            "poem": "却顾所来径，苍苍横翠微。"
        },
        {
            "text": "偶遇斛斯山人，携手同去其家，孩童急忙出来打开柴门。",
            "poem": "相携及田家，童稚开荆扉。"
        },
        {
            "text": "走进竹林中的幽深小径，树枝上下垂的藤蔓拂着行人衣裳。",
            "poem": "绿竹入幽径，青萝拂行衣。"
        },
        {
            "text": "欢言笑谈得到放松休息，畅饮美酒宾主频频举杯。",
            "poem": "欢言得所憩，美酒聊共挥。"
        },
        {
            "text": "放声高歌，歌声随风而入松林，一曲唱罢已是星光稀微。",
            "poem": "长歌吟松风，曲尽河星稀。"
        },
        {
            "text": "我喝醉酒主人非常高兴，欢欣愉悦忘了世俗奸诈心机。",
            "poem": "我醉君复乐，陶然共忘机。"
        }
    ]
}