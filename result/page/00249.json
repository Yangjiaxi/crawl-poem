{
    "title": "走马川行奉送封大夫出师西征",
    "author": "岑参",
    "dynasty": "〔唐代〕",
    "content": [
        {
            "text": "您难道不曾看见吗？那辽阔的走马川紧靠着雪海边缘，茫茫无边的黄沙连接云天。",
            "poem": "君不见走马川行雪海边，平沙莽莽黄入天。"
        },
        {
            "text": "轮台九月整夜里狂风怒号，到处的碎石块块大如斗，狂风吹得斗大乱石满地走。",
            "poem": "轮台九月风夜吼，一川碎石大如斗，随风满地石乱走。"
        },
        {
            "text": "这时匈奴牧草繁茂军马肥，侵入金山西面烟尘滚滚飞，汉家的大将率兵开始征西。",
            "poem": "匈奴草黄马正肥，金山西见烟尘飞，汉家大将西出师。"
        },
        {
            "text": "将军身著铠甲夜里也不脱，半夜行军戈矛彼此碰撞，凛冽寒风吹到脸上如刀割。",
            "poem": "将军金甲夜不脱，半夜军行戈相拨，风头如刀面如割。"
        },
        {
            "text": "马毛挂着雪花还汗气蒸腾，五花马的身上转眼结成冰，营幕中写檄文砚墨也冻凝。",
            "poem": "马毛带雪汗气蒸，五花连钱旋作冰，幕中草檄砚水凝。"
        },
        {
            "text": "敌军听到大军出征应胆惊，料他不敢与我们短兵相接，我就在车师西门等待报捷。",
            "poem": "虏骑闻之应胆慑，料知短兵不敢接，车师西门伫献捷。(车师 一作：军师)"
        }
    ]
}