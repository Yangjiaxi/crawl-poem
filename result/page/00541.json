{
    "title": "短歌行",
    "author": "曹操",
    "dynasty": "〔两汉〕",
    "content": [
        {
            "text": "一边喝酒一边高歌，人生的岁月有多少。",
            "poem": "对酒当歌，人生几何！"
        },
        {
            "text": "好比晨露转瞬即逝，逝去的时光实在太多！",
            "poem": "譬如朝露，去日苦多。"
        },
        {
            "text": "宴会上歌声慷慨激昂，心中的忧愁却难以遗忘。",
            "poem": "慨当以慷，忧思难忘。"
        },
        {
            "text": "靠什么来排解忧闷？唯有豪饮美酒。",
            "poem": "何以解忧？唯有杜康。(唯 一作：惟)"
        },
        {
            "text": "有学识的才子们啊，你们令我朝夕思慕。",
            "poem": "青青子衿，悠悠我心。"
        },
        {
            "text": "只是因为您的缘故，让我沉痛吟诵至今。",
            "poem": "但为君故，沉吟至今。"
        },
        {
            "text": "阳光下鹿群呦呦欢鸣，在原野吃着艾蒿。",
            "poem": "呦呦鹿鸣，食野之苹。"
        },
        {
            "text": "一旦四方贤才光临舍下，我将奏瑟吹笙宴请嘉宾。",
            "poem": "我有嘉宾，鼓瑟吹笙。"
        },
        {
            "text": "当空悬挂的皓月哟，什么时候可以摘取呢？",
            "poem": "明明如月，何时可掇？(明明 一作：皎皎)"
        },
        {
            "text": "心中深深的忧思，喷涌而出不能停止。",
            "poem": "忧从中来，不可断绝。"
        },
        {
            "text": "远方宾客穿越纵横交错的田路，屈驾前来探望我。",
            "poem": "越陌度阡，枉用相存。"
        },
        {
            "text": "彼此久别重逢谈心宴饮，重温那往日的恩情。",
            "poem": "契阔谈讌，心念旧恩。(谈讌 一作：谈宴)"
        },
        {
            "text": "月光明亮星光稀疏，一群寻巢乌鹊向南飞去。",
            "poem": "月明星稀，乌鹊南飞。"
        },
        {
            "text": "绕树飞了几周却没敛翅，哪里才有它们栖身之所？",
            "poem": "绕树三匝，何枝可依？"
        },
        {
            "text": "高山不辞土石才见巍峨，大海不弃涓流才见壮阔。",
            "poem": "山不厌高，海不厌深。"
        },
        {
            "text": "我愿如周公一般礼贤下士，愿天下的英杰真心归顺于我。",
            "poem": "周公吐哺，天下归心。"
        }
    ]
}