{
    "title": "癸卯岁十二月中作与从弟敬远",
    "author": "陶渊明",
    "dynasty": "〔魏晋〕",
    "content": [
        {
            "text": "隐居茅舍掩行迹，远与尘世相隔绝。",
            "poem": "寝迹衡门下，邈与世相绝。"
        },
        {
            "text": "无人知晓来眷顾，白天柴门常关闭。",
            "poem": "顾盼莫谁知，荆扉昼常闭。"
        },
        {
            "text": "年终寒风正凄冷，天空阴暗整日雪。",
            "poem": "凄凄岁暮风，翳翳经日雪。"
        },
        {
            "text": "侧耳倾听无声响，放眼户外已皎洁。",
            "poem": "倾耳无希声，在目皓已洁。"
        },
        {
            "text": "劲峭寒气侵襟袖，粗茶淡饭常空设。",
            "poem": "劲气侵襟袖，箪瓢谢屡设。"
        },
        {
            "text": "房中空荡显凄凉，竟无一事可欢悦。",
            "poem": "萧索空宇中，了无一可悦！"
        },
        {
            "text": "千年古书皆阅览，时时读见古义烈。",
            "poem": "历览千载书，时时见遗烈。"
        },
        {
            "text": "高尚德操不敢攀，只想守穷为气节。",
            "poem": "高操非所攀，谬得固穷节。"
        },
        {
            "text": "坦途大道若不走，隐居躬耕岂算拙？",
            "poem": "平津苟不由，栖迟讵为拙！"
        },
        {
            "text": "我寄深意在言外，志趣相合谁识别！",
            "poem": "寄意一言外，兹契谁能别？"
        }
    ]
}