{
    "title": "九辩",
    "author": "宋玉",
    "dynasty": "〔先秦〕",
    "content": [
        {
            "text": "教人悲伤啊秋天的气氛！",
            "poem": "悲哉，秋之为气也！"
        },
        {
            "text": "大地萧瑟啊草木衰黄凋零。",
            "poem": "萧瑟兮草木摇落而变衰。"
        },
        {
            "text": "凄凉啊好像要出远门，登山临水送别伤情。",
            "poem": "憭栗兮若在远行，登山临水兮送将归。"
        },
        {
            "text": "空旷啊天宇高秋气爽，寂寥啊积潦退秋水清。",
            "poem": "泬漻兮天高而气清，寂漻兮收潦而水清。"
        },
        {
            "text": "凄凉叹息啊微寒袭人，",
            "poem": "憯悽增欷兮，薄寒之中人，"
        },
        {
            "text": "悲怆啊去新地离乡背井，",
            "poem": "怆怳懭悢兮，去故而就新。"
        },
        {
            "text": "坎坷啊贫士失官心中不平。",
            "poem": "坎廪兮贫士失职而志不平，"
        },
        {
            "text": "孤独啊流落在外没朋友，",
            "poem": "廓落兮羁旅而无友生，"
        },
        {
            "text": "惆怅啊形影相依自我怜悯。",
            "poem": "惆怅兮而私自怜！"
        },
        {
            "text": "燕子翩翩飞翔归去啊，寒蝉寂寞也不发响声。",
            "poem": "燕翩翩其辞归兮，蝉寂漠而无声。"
        },
        {
            "text": "大雁鸣叫向南翱翔啊，鵾鸡不住地啾啾悲鸣。",
            "poem": "雁廱廱而南游兮，鹍鸡啁哳而悲鸣。"
        },
        {
            "text": "独自通宵达旦难以入眠啊，聆听那蟋蟀整夜的哀音。",
            "poem": "独申旦而不寐兮，哀蟋蟀之宵征。"
        },
        {
            "text": "时光匆匆已经过了中年，艰难阻滞仍是一事无成。",
            "poem": "时亹亹而过中兮，蹇淹留而无成。"
        },
        {
            "text": "悲愁困迫啊独处辽阔大地，有一位美人啊心中悲凄。",
            "poem": "悲忧穷戚兮独处廓，有美一人兮心不绎。"
        },
        {
            "text": "远离家乡啊异地为客，漂泊不定啊如今去哪里?",
            "poem": "去乡离家兮来远客，超逍遥兮今焉薄！"
        },
        {
            "text": "一心思念君王啊不能改变，有什么办法啊君王不知。",
            "poem": "专思君兮不可化，君不知兮可奈何！"
        },
        {
            "text": "积满哀怨啊积满思虑，心中烦闷啊饭也不想吃。",
            "poem": "蓄怨兮积思，心烦憺兮忘食事。"
        },
        {
            "text": "但愿见一面啊诉说心意，君王心思啊却与我相异。",
            "poem": "原一见兮道余意，君之心兮与余异。"
        },
        {
            "text": "驾起马车啊去了还得回，不能见你啊伤痛郁悒。",
            "poem": "车既驾兮朅而归，不得见兮心伤悲。"
        },
        {
            "text": "倚靠着车箱啊长长叹气，泪水涟涟啊沾满车轼。",
            "poem": "倚结軨兮长太息，涕潺湲兮下霑轼。"
        },
        {
            "text": "慷慨决绝啊实在不能，一片纷乱啊心惑神迷。",
            "poem": "忼慨绝兮不得，中瞀乱兮迷惑。"
        },
        {
            "text": "自怨自悲啊哪有终极，内怀忠忱啊精诚耿直。",
            "poem": "私自怜兮何极？心怦怦兮谅直。"
        },
        {
            "text": "上天将一年四季平分啊，我悄然独自悲叹寒秋。",
            "poem": "皇天平分四时兮，窃独悲此凛秋。"
        },
        {
            "text": "白露降下沾浥百草啊，衰黄的树叶飘离梧桐枝头。",
            "poem": "白露既下百草兮，奄离披此梧楸。"
        },
        {
            "text": "离开明亮的白日昭昭啊，步入黑暗的长夜悠悠。",
            "poem": "去白日之昭昭兮，袭长夜之悠悠。"
        },
        {
            "text": "百花盛开的时季已过啊，余下枯木衰草令人悲愁。",
            "poem": "离芳蔼之方壮兮，余萎约而悲愁。"
        },
        {
            "text": "白露先降带来深秋信息啊，预告冬天又有严霜在后。",
            "poem": "秋既先戒以白露兮，冬又申之以严霜。"
        },
        {
            "text": "夏日的繁茂今都不见啊，生长培养的气机也全收。",
            "poem": "收恢台之孟夏兮，然欿傺而沉藏。"
        },
        {
            "text": "叶子黯淡没有光彩啊，枝条交叉纷乱杂凑。",
            "poem": "叶菸邑而无色兮，枝烦挐而交横。"
        },
        {
            "text": "草木改变颜色将衰谢啊，树干萎黄好像就要枯朽。",
            "poem": "颜淫溢而将罢兮，柯仿佛而萎黄。"
        },
        {
            "text": "见了光秃秃树顶真可哀啊，见了病恹恹树身真可忧。",
            "poem": "萷櫹椮之可哀兮，形销铄而瘀伤。"
        },
        {
            "text": "想到落叶衰草相杂糅啊，怅恨好时光失去不在当口。",
            "poem": "惟其纷糅而将落兮，恨其失时而无当。"
        },
        {
            "text": "抓住缰绳放下马鞭啊，百无聊赖暂且缓缓行走。",
            "poem": "揽騑辔而下节兮，聊逍遥以相佯。"
        },
        {
            "text": "岁月匆匆就将到头啊，恐怕我的寿命也难长久。",
            "poem": "岁忽忽而遒尽兮，恐余寿之弗将。"
        },
        {
            "text": "痛惜我生不逢时啊，遇上这乱世纷扰难以药救。",
            "poem": "悼余生之不时兮，逢此世之俇攘。"
        },
        {
            "text": "徘徊不止独自徙倚啊，听西堂蟋蟀的鸣声传透。",
            "poem": "澹容与而独倚兮，蟋蟀鸣此西堂。"
        },
        {
            "text": "心中惊惧大受震动啊，百般忧愁为何萦绕不休?",
            "poem": "心怵惕而震荡兮，何所忧之多方。"
        },
        {
            "text": "仰望明月深深叹息啊，在星光下漫步由夜而昼。",
            "poem": "卬明月而太息兮，步列星而极明。"
        },
        {
            "text": "暗自悲叹蕙花也曾开放啊，千娇百媚开遍华堂。",
            "poem": "窃悲夫蕙华之曾敷兮，纷旖旎乎都房。"
        },
        {
            "text": "为何层层花儿没能结果啊，随着风雨狼藉飘扬?",
            "poem": "何曾华之无实兮，从风雨而飞飏！"
        },
        {
            "text": "以为君王独爱佩这蕙花啊，谁知你将它视同众芳。",
            "poem": "以为君独服此蕙兮，羌无以异于众芳。"
        },
        {
            "text": "哀悯奇思难以通达啊，将要离开君王远飞高翔。",
            "poem": "闵奇思之不通兮，将去君而高翔。"
        },
        {
            "text": "心中悲凉凄惨难以忍受啊，但愿见一面倾诉衷肠。",
            "poem": "心闵怜之惨悽兮，愿一见而有明。"
        },
        {
            "text": "一次次想着无罪而生离啊，内心郁结而更增悲伤。",
            "poem": "重无怨而生离兮，中结轸而增伤。"
        },
        {
            "text": "哪能不深切思念君王啊?君王的大门却有九重阻挡。",
            "poem": "岂不郁陶而思君兮？君之门以九重！"
        },
        {
            "text": "猛犬相迎对着你狂叫啊，关口和桥梁闭塞交通不畅。",
            "poem": "猛犬狺狺而迎吠兮，关梁闭而不通。"
        },
        {
            "text": "上天降下绵绵的秋雨啊，下方几时能有干燥土壤?",
            "poem": "皇天淫溢而秋霖兮，后土何时而得漧？"
        },
        {
            "text": "孑然一身守在荒芜沼泽啊，仰望浮云在天叹声长长。",
            "poem": "塊独守此无泽兮，仰浮云而永叹！"
        },
        {
            "text": "为何时俗是那么的工巧啊?违背准绳而改从错误。",
            "poem": "何时俗之工巧兮？背绳墨而改错！"
        },
        {
            "text": "抛弃骏马不愿骑乘啊，鞭打劣马竟然就上路。",
            "poem": "郤骐骥而不乘兮，策驽骀而取路。"
        },
        {
            "text": "世上难道缺乏骏马啊?实在是没人能好好驾御。",
            "poem": "当世岂无骐骥兮，诚莫之能善御。"
        },
        {
            "text": "看到拿缰绳的人不合适啊，骏马也会蹦跳着远去。",
            "poem": "见执辔者非其人兮，故駶跳而远去。"
        },
        {
            "text": "野鸭大雁都吞吃高粱水藻啊，凤凰却要扬起翅膀高翥。",
            "poem": "凫雁皆唼夫梁藻兮，凤愈飘翔而高举。"
        },
        {
            "text": "好比圆洞眼安装方榫子啊，我本来就知道难以插入。",
            "poem": "圜凿而方枘兮，吾固知其鉏铻而难入。"
        },
        {
            "text": "众鸟都有栖息的窝啊，唯独凤凰难寻安身之处。",
            "poem": "众鸟皆有所登棲兮，凤独遑遑而无所集。"
        },
        {
            "text": "但愿口中衔枚能不说话啊，想到曾受你恩惠怎能无语。",
            "poem": "原衔枚而无言兮，尝被君之渥洽。"
        },
        {
            "text": "姜太公九十岁才贵显啊，真没有君臣相得的好机遇。",
            "poem": "太公九十乃显荣兮，诚未遇其匹合。"
        },
        {
            "text": "骏马啊应当向哪儿归依?凤凰啊应当在哪儿栖居?",
            "poem": "谓骐骥兮安归？谓凤皇兮安棲？"
        },
        {
            "text": "改变古风旧俗啊世道大坏，今天相马人只爱马的肥腴。",
            "poem": "变古易俗兮世衰，今之相者兮举肥。"
        },
        {
            "text": "骏马隐藏起来看不到啊，凤凰高高飞翔不肯下去。",
            "poem": "骐骥伏匿而不见兮，凤皇高飞而不下。"
        },
        {
            "text": "鸟兽也知应该怀有美德啊，怎能怪贤士避世隐居不出?",
            "poem": "鸟兽犹知怀德兮，何云贤士之不处？"
        },
        {
            "text": "骏马不急于进用而驾车啊，凤凰不贪喂饲乱吃食物。",
            "poem": "骥不骤进而求服兮，凤亦不贪餧而妄食。"
        },
        {
            "text": "君王远弃贤士却不觉悟啊，虽想尽忠又怎能心满意足。",
            "poem": "君弃远而不察兮，虽原忠其焉得？"
        },
        {
            "text": "要默默与君王断绝关系啊，私下却不敢忘德在当初。",
            "poem": "欲寂漠而绝端兮，窃不敢忘初之厚德。"
        },
        {
            "text": "独自悲愁最能伤人啊，悲愤郁结终极又在何处！",
            "poem": "独悲愁其伤人兮，冯郁郁其何极？"
        },
        {
            "text": "寒霜凉露交加多凄惨啊，心中还希望它们无效。",
            "poem": "霜露惨悽而交下兮，心尚幸其弗济。"
        },
        {
            "text": "雪珠雪花纷杂增加啊，才知道遭受的命运将到。",
            "poem": "霰雪雰糅其增加兮，乃知遭命之将至。"
        },
        {
            "text": "愿怀着侥幸有所等待啊，在荒原与野草一起死掉。",
            "poem": "原徼幸而有待兮，泊莽莽与野草同死。"
        },
        {
            "text": "愿径自前行畅游一番啊，路又堵塞不通去不了。",
            "poem": "原自往而径游兮，路壅绝而不通。"
        },
        {
            "text": "想沿着大道平稳驱车啊，怎样去做却又不知道。",
            "poem": "欲循道而平驱兮，又未知其所从。"
        },
        {
            "text": "走到半路就迷失了方向啊，自我压抑去学诗搞社交。",
            "poem": "然中路而迷惑兮，自压桉而学诵。"
        },
        {
            "text": "秉性愚笨孤陋褊狭浅直啊，真没领悟从容不迫的精要。",
            "poem": "性愚陋以褊浅兮，信未达乎从容。"
        },
        {
            "text": "私下赞美申包胥的气概啊，恐怕时代不同古道全消。",
            "poem": "窃美申包胥之气盛兮，恐时世之不固。"
        },
        {
            "text": "如今世俗是多么的巧诈啊，废除前人的规矩改变步调。",
            "poem": "何时俗之工巧兮？灭规矩而改凿！"
        },
        {
            "text": "独立耿直不随波逐流啊，愿缅怀前代圣人的遗教。",
            "poem": "独耿介而不随兮，原慕先圣之遗教。"
        },
        {
            "text": "在污浊的世界得到显贵啊，不能让我心中快乐而欢笑。",
            "poem": "处浊世而显荣兮，非余心之所乐。"
        },
        {
            "text": "与其没有道义获取名誉啊，宁愿遭受穷困保持清高。",
            "poem": "与其无义而有名兮，宁穷处而守高。"
        },
        {
            "text": "取食不苟且求得饱腹就行啊，穿衣不苟且求得暖身就好。",
            "poem": "食不媮而为饱兮，衣不苟而为温。"
        },
        {
            "text": "私下追慕诗人的遗风啊，以无功不食禄寄托怀抱。",
            "poem": "窃慕诗人之遗风兮，原讬志乎素餐。"
        },
        {
            "text": "充满委屈而没有头绪啊，流浪在莽莽原野荒郊。",
            "poem": "蹇充倔而无端兮，泊莽莽而无垠。"
        },
        {
            "text": "没有皮袄来抵御寒冬啊，恐怕死去春天再也见不到。",
            "poem": "无衣裘以御冬兮，恐溘死不得见乎阳春。"
        },
        {
            "text": "寂静的暮秋长夜啊，心中萦绕着深深的哀伤。",
            "poem": "靓杪秋之遥夜兮，心缭悷而有哀。"
        },
        {
            "text": "岁月匆匆年龄渐老啊，就这样惆怅自感悲凉。",
            "poem": "春秋逴逴而日高兮，然惆怅而自悲。"
        },
        {
            "text": "四季相继又是一年将尽啊，日出月落总不能并行天上。",
            "poem": "四时递来而卒岁兮，阴阳不可与俪偕。"
        },
        {
            "text": "太阳曚昽将要西下啊，月亮也消蚀而减少了清光。",
            "poem": "白日晼晚其将入兮，明月销铄而减毁。"
        },
        {
            "text": "一年忽悠悠马上过去啊，衰老慢慢逼近精力渐丧。",
            "poem": "岁忽忽而遒尽兮，老冉冉而愈弛。"
        },
        {
            "text": "心中摇荡每天怀着侥幸啊，但总是充满忧虑失去希望。",
            "poem": "心摇悦而日幸兮，然怊怅而无冀。"
        },
        {
            "text": "心中惨痛凄然欲绝啊，长长叹息又加以悲泣难当。",
            "poem": "中憯恻之悽怆兮，长太息而增欷。"
        },
        {
            "text": "时光如水一天天流逝啊，老来倍感空虚安身无方。",
            "poem": "年洋洋以日往兮，老嵺廓而无处。"
        },
        {
            "text": "办事勤勉希望进用啊，但停滞不前徒自旁徨。",
            "poem": "事亹亹而觊进兮，蹇淹留而踌躇。"
        },
        {
            "text": "为何浮云漫布泛滥天空啊，飞快地遮蔽这一轮明月。",
            "poem": "何氾滥之浮云兮？猋壅蔽此明月。"
        },
        {
            "text": "忠心耿耿愿作奉献啊，可浓云阴风隔离难以逾越。",
            "poem": "忠昭昭而原见兮，然霠曀而莫达。"
        },
        {
            "text": "祈愿红日朗照天地啊。云雾蒙蒙却把它遮却。",
            "poem": "原皓日之显行兮，云蒙蒙而蔽之。"
        },
        {
            "text": "不自思量只想着效忠啊，竟有人用秽语把我污蔑。",
            "poem": "窃不自聊而原忠兮，或黕点而汙之。"
        },
        {
            "text": "尧帝舜帝的高尚德行啊，光辉赫赫上与天接。",
            "poem": "尧舜之抗行兮，瞭冥冥而薄天。"
        },
        {
            "text": "为何遭险恶小人的嫉妒啊，蒙受不慈的冤名难以洗雪?",
            "poem": "何险巇之嫉妒兮？被以不慈之伪名。"
        },
        {
            "text": "那昼日夜月照耀天地啊，尚且有黯淡现黑斑的时节。",
            "poem": "彼日月之照明兮，尚黯黮而有瑕。"
        },
        {
            "text": "何况一个国家的政事啊，更是头绪纷繁错杂纠结。",
            "poem": "何况一国之事兮，亦多端而胶加。"
        },
        {
            "text": "披着荷叶短衣很轻柔啊，但太宽太松不能结腰带。",
            "poem": "被荷裯之晏晏兮，然潢洋而不可带。"
        },
        {
            "text": "骄傲自满又夸耀武功啊，辜负左右耿直臣子的忠爱。",
            "poem": "既骄美而伐武兮，负左右之耿介。"
        },
        {
            "text": "憎恨赤诚之士的美德啊，喜欢那些人伪装的慷慨。",
            "poem": "憎愠惀之修美兮，好夫人之慷慨。"
        },
        {
            "text": "群奸迈着碎步越发得意啊，贤人远远地跑得更快。",
            "poem": "众踥蹀而日进兮，美超远而逾迈。"
        },
        {
            "text": "农夫停止耕作自在逍遥啊，就怕田野变得荒芜起来。",
            "poem": "农夫辍耕而容与兮，恐田野之芜秽。"
        },
        {
            "text": "事情琐细却充满私欲啊，暗自悲痛后面的危险失败。",
            "poem": "事緜緜而多私兮，窃悼後之危败。"
        },
        {
            "text": "世人都一样地自我炫耀啊，诋毁与赞誉多么混乱古怪。",
            "poem": "世雷同而炫曜兮，何毁誉之昧昧！"
        },
        {
            "text": "如今认真打扮照照镜子啊，以后还能藏身将祸患躲开。",
            "poem": "今修饰而窥镜兮，後尚可以竄藏。"
        },
        {
            "text": "愿托那流星作使者传话啊，它飞掠迅速难以坐待。",
            "poem": "愿寄言夫流星兮，羌倏忽而难当。"
        },
        {
            "text": "终于被这片浮云挡住啊，下面就黑暗不见光彩。",
            "poem": "卒壅蔽此浮云，下暗漠而无光。"
        },
        {
            "text": "尧帝舜帝都能任用贤人啊，所以高枕无忧十分从容。",
            "poem": "尧舜皆有所举任兮，故高枕而自适。"
        },
        {
            "text": "诚然不受天下人埋怨啊，心中哪会有这种惊恐。",
            "poem": "谅无怨于天下兮，心焉取此怵惕？"
        },
        {
            "text": "乘着骏马畅快地奔驰啊，驾驭之道岂须马鞭粗重。",
            "poem": "乘骐骥之浏浏兮，驭安用夫强策？"
        },
        {
            "text": "高大的城墙实在不足依靠啊，虽然铠甲厚重又有什么用。",
            "poem": "谅城郭之不足恃兮，虽重介之何益？"
        },
        {
            "text": "谨慎地回旋不前没完了啊，忧郁昏沉愁思萦绕心胸。",
            "poem": "邅翼翼而无终兮，忳惛惛而愁约。"
        },
        {
            "text": "生在天地之间如同过客啊，功业未成总效验空空。",
            "poem": "生天地之若过兮，功不成而无嶜。"
        },
        {
            "text": "愿埋没于人丛不现身影啊，难道还想在世上扬名取荣。",
            "poem": "原沉滞而不见兮，尚欲布名乎天下。"
        },
        {
            "text": "飘荡放浪一无所遇啊，真愚昧不堪自找苦痛。",
            "poem": "然潢洋而不遇兮，直怐愗而自苦。"
        },
        {
            "text": "渺茫一片没有尽头啊，忽悠悠徘徊何去何从?",
            "poem": "莽洋洋而无极兮，忽翱翔之焉薄？"
        },
        {
            "text": "国有骏马却不知道驾乘啊，惶惶然又要索求哪种?",
            "poem": "国有骥而不知乘兮，焉皇皇而更索？"
        },
        {
            "text": "宁戚在马车下唱歌啊，桓公一听就知他才能出众。",
            "poem": "宁戚讴于车下兮，桓公闻而知之。"
        },
        {
            "text": "没有伯乐相马的好本领啊，如今让谁作评判才最公?",
            "poem": "无伯乐之相善兮，今谁使乎誉之？"
        },
        {
            "text": "怅惘流泪且思索一下啊，着意访求才能得到英雄。",
            "poem": "罔流涕以聊虑兮，惟著意而得之。"
        },
        {
            "text": "满怀热忱愿尽忠心啊，偏有人嫉妒阻挠乱哄哄。",
            "poem": "纷纯纯之愿忠兮，妒被离而鄣之。"
        },
        {
            "text": "愿赏还没用的身子离去啊，任远游的意志翱翔云中。",
            "poem": "原赐不肖之躯而别离兮，放游志乎云中。"
        },
        {
            "text": "乘着天地的一团团精气啊，追随众多神灵在那天穹。",
            "poem": "乘精气之抟抟兮，骛诸神之湛湛。"
        },
        {
            "text": "白虹作骖马驾车飞行啊，经历群神的一个个神宫。",
            "poem": "骖白霓之習習兮，历群灵之丰丰。"
        },
        {
            "text": "朱雀在左面翩跹飞舞啊，苍龙在右面奔行跃动。",
            "poem": "左硃雀之茇茇兮，右苍龙之躣躣。"
        },
        {
            "text": "雷师跟着咚咚敲鼓啊，风伯跟着扫尘把路辟通。",
            "poem": "属雷师之阗阗兮，通飞廉之衙衙。"
        },
        {
            "text": "前面有轻车锵锵先行啊，后面有大车纷纷随从。",
            "poem": "前轻辌之锵锵兮，后辎乘之从从。"
        },
        {
            "text": "载着云旗舒卷飘扬啊，扈从聚集的车骑蜂拥。",
            "poem": "载云旗之委蛇兮，扈屯骑之容容。"
        },
        {
            "text": "计议早定专心不能改啊，愿推行良策行善建功。",
            "poem": "计专专之不可化兮，原遂推而为臧。"
        },
        {
            "text": "仰仗上天的深厚恩德啊，回来还及见君王吉祥无凶。",
            "poem": "赖皇天之厚德兮，还及君之无恙！"
        }
    ]
}