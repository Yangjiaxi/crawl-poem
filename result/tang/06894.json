{
    "title": "无题四首",
    "author": "李商隐",
    "dynasty": "〔唐代〕",
    "content": [
        {
            "text": "她说过要来的，其实是句空话，一去便杳无影踪。我在楼上等着，直到残月西斜，传来五更的晓钟。",
            "poem": "来是空言去绝踪，月斜楼上五更钟。"
        },
        {
            "text": "因为远别而积思成梦，梦里悲啼，久唤难醒；醒后便匆忙提笔写信，心情急切，墨未磨浓。",
            "poem": "梦为远别啼难唤，书被催成墨未浓。"
        },
        {
            "text": "蜡烛的余光，半罩着饰有金翡翠的帷幕；兰麝的香气，熏染了被褥上刺绣的芙蓉。",
            "poem": "蜡照半笼金翡翠，麝熏微度绣芙蓉。"
        },
        {
            "text": "我像古代的刘郎，本已怨恨蓬山仙境的遥远；我所思念的人啊，哪堪更隔着蓬山千重万重！",
            "poem": "刘郎已恨蓬山远，更隔蓬山一万重。"
        },
        {
            "text": "飒飒的东风吹来阵阵的细雨，阵阵轻雷响彻荷花池塘内外。",
            "poem": "飒飒东风细雨来，芙蓉塘外有轻雷。"
        },
        {
            "text": "从金蟾的炉内飘出缕缕清香，转动玉虎辘轳可以汲上饮水。",
            "poem": "金蟾啮锁烧香入，玉虎牵丝汲井回。"
        },
        {
            "text": "贾氏隔帘偷窥韩寿英俊年少，宓妃赠送玉枕钦慕曹植文采。",
            "poem": "贾氏窥帘韩掾少，宓妃留枕魏王才。"
        },
        {
            "text": "爱情的种子不要和春花开放寸寸相思只会化成寸寸尘灰。",
            "poem": "春心莫共花争发，一寸相思一寸灰。"
        },
        {
            "text": "含情脉脉地凝望不觉春日已晚，短暂见上一面也已经是夜深时分。",
            "poem": "含情春晼晚，暂见夜阑干。"
        },
        {
            "text": "听到楼梯响起想登上去又胆怯，灯光明亮透出窗帘欲去探访又很难。",
            "poem": "楼响将登怯，帘烘欲过难。"
        },
        {
            "text": "不如钗上之燕，可整日接近其人；不如镜中之鸾，能频对其人倩影。",
            "poem": "多羞钗上燕，真愧镜中鸾。"
        },
        {
            "text": "怅然归去经过横塘堤天已拂晓，微弱的晨星宛如在送着宝马金鞍。",
            "poem": "归去横塘晓，华星送宝鞍。"
        },
        {
            "text": "哪儿传来阵阵清亮的筝声，伴随着急骤的箫管？在樱花怒放的深巷，在垂杨轻拂的河岸。",
            "poem": "何处哀筝随急管，樱花永巷垂杨岸。"
        },
        {
            "text": "东邻的贫家中有位姑娘，年纪大了还嫁不出去，对着这当空的丽日，对着这暮春三月半。",
            "poem": "东家老女嫁不售，白日当天三月半。"
        },
        {
            "text": "溧阳公主刚刚十四岁，在这清明回暖的日子，与家人一起在园墙里赏玩。",
            "poem": "溧阳公主年十四，清明暖后同墙看。"
        },
        {
            "text": "这位贫家姑娘回到家后一夜辗转无眠，只有梁间的燕子，听到她的长叹。",
            "poem": "归来展转到五更，梁间燕子闻长叹。"
        }
    ]
}