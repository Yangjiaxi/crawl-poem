{
    "title": "聚蚊谣",
    "author": "刘禹锡",
    "dynasty": "〔唐代〕",
    "content": [
        {
            "text": "夏夜沉沉，清静的堂屋门窗大开，飞蚊趁着黑暗，发出雷鸣般的声响。",
            "poem": "沉沉夏夜兰堂开，飞蚊伺暗声如雷。"
        },
        {
            "text": "喧闹声突然而来，起初听了吃惊，像是隆隆的雷声从南山传来一样。",
            "poem": "嘈然歘起初骇听，殷殷若自南山来。"
        },
        {
            "text": "蚊子喜欢在昏暗的夜里嗡嗡地鼓翅飞舞，糊涂人分辨不清，聪明人也感到迷惘。",
            "poem": "喧腾鼓舞喜昏黑，昧者不分聪者惑。"
        },
        {
            "text": "在露水下滴、月上中天的夏夜，尖嘴叮人，难于觉察提防。",
            "poem": "露华滴沥月上天，利觜迎人看不得。"
        },
        {
            "text": "虽然我有七尺之躯，你蚊子小如芒刺，但是我寡你众，所以你能把我伤。",
            "poem": "我躯七尺尔如芒，我孤尔众能我伤。"
        },
        {
            "text": "天生蚊子有一定时节，我不可阻遏，为了避开你的叮刺，我只好躲进蚊帐。",
            "poem": "天生有时不可遏，为尔设幄潜匡床。"
        },
        {
            "text": "等到凉风吹来，在秋天的拂晓，你这细微东西就要给丹鸟吃光！",
            "poem": "清商一来秋日晓，羞尔微形饲丹鸟。"
        }
    ]
}